<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn8.9' lang='km'>
        <header>
            <ul>
            </ul>
            <h1>កោណ្ឌញ្ញ​សូត្រ ទី ៩</h1>
        </header>
        <p><a class='ref km' id='km230' href='#km230'>២៣០</a>សម័យ​មួយ ព្រះ​មាន​ព្រះ​ភាគ ទ្រង់​គង់​ក្នុង​វត្ត​វេឡុវ័ន ជា​កលន្ទកនិវាបស្ថាន ទៀប​ក្រុង​រាជគ្រឹះ។ គ្រានោះ ព្រះ​អញ្ញាកោណ្ឌញ្ញ​មាន​អាយុ យូរ​ណាស់​ហើយ ទើប​នឹង​ចូល​ទៅ​គាល់​ព្រះ​មាន​ព្រះ​ភាគ លុះ​ចូល​ទៅ​ដល់​ហើយ ក៏​ឱន​សិរ្សៈ​ទៀប​ព្រះ​បាទា​នៃ​ព្រះ​មាន​ព្រះ​ភាគ ជញ្ជក់​បាទា​ព្រះ​មាន​ព្រះ​ភាគ​ដោយ​មាត់ ច្របាច់​ដោយ​បាត​ដៃ ហើយ​ប្រកាស​នាម​ថា បពិត្រ​ព្រះ​មាន​ព្រះ​ភាគ ខ្ញុំ​ព្រះអង្គ ឈ្មោះ​កោណ្ឌញ្ញ បពិត្រ​ព្រះ​សុគត ខ្ញុំ​ព្រះអង្គ ឈ្មោះ​កោណ្ឌញ្ញ។</p>
        <p><a class='ref km' id='km231' href='#km231'>២៣១</a>លំដាប់​នោះ​ឯង ព្រះ​វងី្គសៈ​មាន​អាយុ មាន​សេចក្ដី​ត្រិះរិះ​យ៉ាង​នេះ​ថា ព្រះ​កោណ្ឌញ្ញ​មាន​អាយុ​នេះ យូរ​ណាស់​ហើយ ទើបតែ​នឹង​ចូល​ទៅ​គាល់​ព្រះ​មាន​ព្រះ​ភាគ លុះ​ចូល​ទៅ​ដល់​ហើយ ក៏​ឱន​សិរ្សៈ​ទៀប​បាទា នៃ​ព្រះ​មាន​ព្រះ​ភាគ ជញ្ជក់​បាទា​នៃ​ព្រះ​មាន​ព្រះ​ភាគ​ដោយ​មាត់ ច្របាច់​ដោយ​បាត​ដៃ ហើយ​ប្រកាស​នាម​ថា បពិត្រ​ព្រះ​មាន​ព្រះ​ភាគ ខ្ញុំ​ព្រះអង្គ ឈ្មោះ​កោណ្ឌញ្ញ បពិត្រ​ព្រះ​សុគត ខ្ញុំ​ព្រះអង្គ ឈ្មោះ​កោណ្ឌញ្ញ​ដូច្នេះ បើ​ដូច្នេះ​មានតែ​អត្មាអញ ពោល​សរសើរ​ព្រះ​អញ្ញ​កោណ្ឌញ្ញ​មាន​អាយុ ដោយ​គាថា​ទាំងឡាយ​ដ៏​សមគួរ ក្នុង​ទី​ចំពោះ​ព្រះ​ភក្ត្រ នៃ​ព្រះ​មាន​ព្រះ​ភាគ។ ទើប​ព្រះ​វងី្គសៈ​មាន​អាយុ​ក្រោក​ចាក​អាសនៈ ធ្វើ​ឧត្តរាសង្គៈ​ឆៀង​ស្មា​ម្ខាង ហើយ​ប្រណម្យ​អញ្ជលី ឆ្ពោះ​ទៅ​រក​ព្រះ​មាន​ព្រះ​ភាគ ក្រាបទូល​ព្រះ​មាន​ព្រះ​ភាគ ដូច្នេះ​ថា បពិត្រ​ព្រះ​មាន​ព្រះ​ភាគ ខ្ញុំ​ព្រះអង្គ​សូម​សម្តែង​ធម៌ បពិត្រ​ព្រះ​សុគត ខ្ញុំ​ព្រះអង្គ​សូម​សម្តែង​ធម៌។ ព្រះ​មាន​ព្រះ​ភាគ ទ្រង់​ត្រាស់​ថា ម្នាល​វងី្គសៈ ចូរ​អ្នក​សម្តែង​ធម៌​ចុះ។</p>
        <p><a class='ref km' id='km232' href='#km232'>២៣២</a>លំដាប់​នោះ​ឯង ព្រះ​វងី្គសៈ​មាន​អាយុ បាន​ពោល​សរសើរ​ព្រះ​អញ្ញ​កោណ្ឌញ្ញ​មាន​អាយុ ដោយ​គាថា​ទាំងឡាយ​ដ៏​សមគួរ ក្នុង​ទី​ចំពោះ​ព្រះ​ភក្ត្រ នៃ​ព្រះ​មាន​ព្រះ​ភាគ​ថា</p>
        <p>ព្រះ​ថេរៈ​ឈ្មោះ​កោណ្ឌញ្ញ​នោះ ជា​ពុទ្ធានុពុទ្ធ គឺ​ជា​អ្នក​ត្រាស់​ដឹង​តាម​ព្រះពុទ្ធ មាន​ព្យាយាម​ដ៏​ក្លៀវក្លា បាន​នូវ​សុខ​វិហារ​ធម៌​និង​វិវេក​ធម៌​រឿយៗ កិច្ច​ណា ដែល​សាវ័ក​ជា​អ្នក​ធ្វើ​តាម នូវ​ពាក្យ​ប្រដៅ​របស់​ព្រះ​សាស្តា លោក​ក៏​សម្រេច​កិច្ច​ទាំងអស់​នោះ ព្រះ​កោណ្ឌញ្ញ​នោះ​ជា​អ្នក​មិន​ប្រមាទ សិក្សា​ក្នុង​ត្រៃ​សិក្ខា បាន​សម្រេច​ហើយ ព្រះ​កោណ្ឌញ្ញ (នេះ) មាន​អានុភាព​ច្រើន បាន​នូវ​វិជ្ជា​៣ ឈ្លាស​វៃ​ក្នុង​ការ​កំណត់​ដឹង​ចិត្ត​របស់​សត្វ​ដទៃ ជា​ពុទ្ធ​ទាយាទ (អ្នក​ទទួល​មត៌ក​របស់​ព្រះពុទ្ធ) តែង​ថ្វាយបង្គំ​ព្រះ​បាទា របស់​ព្រះ​សាស្តា។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>