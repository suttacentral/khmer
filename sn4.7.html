<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn4.7' lang='km'>
        <header>
            <ul>
            </ul>
            <h1>សុប្បតិសូត្រ ទី ៧</h1>
        </header>
        <p><a class='ref km' id='km438' href='#km438'>៤៣៨</a>ខ្ញុំបានស្តាប់មក យ៉ាងនេះ ។ សម័យមួយ ព្រះមានព្រះភាគ ទ្រង់​គង់​​នៅក្នុងវ​ត្តវេឡុវ័ន ជាកលន្ទកនិវាបស្ថាន ទៀបក្រុងរាជគ្រឹះ ។ គ្រានោះឯង ព្រះមាន​ព្រះភាគ ទ្រង់ចង្រ្កមក្នុងទីវាលស្រឡះ ដល់យប់ជ្រៅ ទ្រង់លាងព្រះបាទទាំងគូ​ ក្នុង​បច្ចូស​សម័យនៅរាត្រី ហើយចូលទៅកាន់វិហារ សម្រេចនូវសីហសេយ្យា ផ្អៀងទៅខាងស្ដាំ យកព្រះបាទតម្រួតព្រះ បាទ ទ្រង់មានសតិសម្បជញ្ញៈ យកព្រះឫទ័យ​ទុកដាក់​នូវ​ឧដ្ឋាន​សញ្ញា ។</p>
        <p><a class='ref km' id='km439' href='#km439'>៤៣៩</a>គ្រានោះឯង មារមានចិត្តបាប បានចូលសំដៅទៅរកព្រះមានព្រះភាគ លុះចូលទៅដល់ ក៏ពោលនឹងព្រះមានព្រះភាគ ដោយគាថាដូច្នេះ ថា</p>
        <p>ព្រះអង្គផ្ទំលក់ដូចម្ដេច ព្រោះហេតុដូចម្ដេចហ្ន៎ បានជាព្រះអង្គផ្ទំលក់ ហេតុដូច​ម្ដេ​​​​ច បាន​​ជាព្រះអង្គផ្ទំលក់ដូចជាមនុស្សស្លាប់ ព្រះអង្គផ្ទំលក់ដោយស្មានថា សុញ្ញាគារស្ថាន អាត្មាអញ (បានហើយ) ព្រះអាទិត្យ រះឡើងហើយ ហេតុ​​ដូចម្ដេច បានជាព្រះអង្គនៅតែផ្ទំលក់ ។</p>
        <p><a class='ref km' id='km440' href='#km440'>៤៤០</a>ព្រះសម្មាសម្ពុទ្ធទ្រង់ត្រាស់តបថា បុគ្គលណា មិនមានតណ្ហា ដូចជា​ប​ណ្ដា​​ញ ដែលជាប់ទៅក្នុងអារម្មណ៍ផ្សេងៗ ដើម្បីនាំទៅក្នុងភពណា​មួយ​​ទេ បុគ្គលនោះឈ្មោះថាជាព្រះពុទ្ធ តែងដេកលក់ ព្រោះការអស់ទៅនៃ​ឧប​ធិ​ទាំងពួង ម្នាមារ ចុះមានប្រយោជន៍អ្វី ដល់អ្នកឯង ក្នុងដំណើរនោះ ។</p>
        <p>គ្រានោះឯង មារមានចិត្តបាប ។ បេ ។​​​ ក៏អន្ដរធានចាកទីនោះទៅ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>