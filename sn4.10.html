<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn4.10' lang='km'>
        <header>
            <ul>
            </ul>
            <h1>ទុតិយអាយុសូត្រទី ១០</h1>
        </header>
        <p><a class='ref km' id='km447' href='#km447'>៤៤៧</a>សម័យមួយ ព្រះមានព្រះភាគ ទ្រង់គង់នៅទៀបក្រុងរាជគ្រឹះ​​ ។ បេ ។ កាល​ព្រះមានព្រះភាគ ទ្រង់គង់នៅក្នុងទីនោះ បានត្រាស់ដូច្នេះថា ម្នាលភិក្ខុទាំងឡាយ អាយុរបស់មនុស្សទាំងឡាយនេះ តិចពេក​​ សត្វដែលត្រូវទៅកាន់បរលោក​​​ គួរធ្វើ​កុសល គួរប្រព្រឹត្តព្រហ្មចរិយធម៌ សត្វដែលកើតហើយ ឈ្មោះថាមិនស្លាប់ មិនមានទេ ម្នាលភិក្ខុទាំងឡាយ បុគ្គលរស់នៅយ៉ាងយូរ ត្រឹមមួយរយឆ្នាំ ឬថយតិចចុះក៏មាន លើស​​​​ជាងបន្តិចទៅក៏មាន ។</p>
        <p><a class='ref km' id='km448' href='#km448'>៤៤៨</a>គ្រានោះឯង មារមានចិត្តបាប បានចូលសំដៅទៅរកព្រះមានព្រះភាគ លុះចូលទៅដល់ ក៏ពោលនឹងព្រះមានព្រះភាគដោយគាថា ដូច្នេះ ថា</p>
        <p>បើថ្ងៃនិងយប់​ មិនកន្លងទៅ ជីវិតក៏មិនរួញថយចុះដែរ អាយុនៃសត្វទាំងឡាយ តែង​​​​ប្រព្រឹត្តទៅតាម (ថ្ងៃនិងយប់) ដូចខ្នងកង់ ដែលវិលទៅតាមក្បាល​ក្រពើនៃរទេះ ។</p>
        <p><a class='ref km' id='km449' href='#km449'>៤៤៩</a>ព្រះសម្ពុទ្ធទ្រង់ត្រាស់ថា ថ្ងៃនិងយប់​ តែងកន្លងទៅ ជីវិតតែងរួញ ថយចុះមក អាយុរបស់សត្វទាំងឡាយចេះតែអស់ទៅ ដូចទឹកស្ទឹងតូចទាំង​ឡាយ ។</p>
        <p>គ្រានោះឯង មារមានចិត្តបាប កើតទុក្ខ តូចចិត្តថា ព្រះមានព្រះភាគស្គាល់អញ ព្រះសុគតស្គាល់អញ ដូច្នេះហើយ ក៏អន្ដរធានចាកទីនោះទៅ ។</p>
        <p>ចប់ តបោកម្មវគ្គ​ទី ១ ។</p>
        <p>បញ្ជីរឿងនៃតបោកម្មវគ្គនោះ​ គឺ</p>
        <p>តបោកម្មសូត្រ​​ ១ នាគសូត្រ​​ ១ សុភសូត្រ​​ ១ បឋមបាសសូត្រ​​ ១ ទុតិយបាសសូត្រ​​ ១ សប្បសូត្រ​​ ១ សុប្បសូត្រ​​ ១ នន្ទនសូត្រ​​ ១​​ បឋមអាយុសូត្រ​​ ១ ទុតិយអាយុសូត្រ​​ ១ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>