<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn59' lang='km'>
        <header>
            <ul>
            </ul>
            <h1>ពហុវេទនីយសូត្រទី៩</h1>
        </header>
        <p><a class='ref km' id='km97' href='#km97'>៩៧</a>ខ្ញុំបានស្ដាប់មក យ៉ាងនេះៗ សម័យមួយ ព្រះមានព្រះភាទ្រង់គង់នៅវត្តជេតពន របស់អនាថបណ្ឌិតសេដ្ឋី ទៀបក្រុងសាវត្ថី។ លំដាប់នោះមានជាងឈើម្នាក់ឈ្មោះបញ្ចកង្គរ ចូលទៅរកព្រះថេរៈឈ្មោះ ឧទាយីមានអាយុលុះចូលទៅដល់ហើយ ក៏ថ្វាយបង្គំព្រះឧទាយីមានអាយុ ហើយអង្គុយក្នុងទីដ៏សមគួរ។</p>
        <p><a class='ref km' id='km98' href='#km98'>៩៨</a>ជាងឈើឈ្មោះបញ្ចកង្គរនោះ លុះអង្គុយក្នុងទីសមគូរហើយ បាននិយាយនឹងព្រះឧទា យីមានអាយុយ៉ាងនេះថា បពិត្រព្រះឧទាយីដ៏ចម្រើន វេទនា ដែលព្រះមានព្រះភាគទ្រង់សម្ដែង ហើយមានប៉ុន្មានយ៉ាងៗ ព្រះឧទាយីតបថា ម្នាលគហិបតី វេទនាដែលព្រះមានព្រះភាគទ្រង់សម្ដែង មាន៣យ៉ាង គឺ សុខវេទនា១ ទុក្ខវេទនា១ អទុក្ខមសុខវេទនា១ ម្នាលគហបតី វេទនាទាំង៣ យ៉ាងនេះឯង ព្រះមានព្រះភាគទ្រង់សម្ដែងហើយ។ បពិត្រព្រះឧទាយីដ៏ចម្រើន វេទនា៣យ៉ាង ព្រះមានព្រះភាគមិនទ្រង់សម្ដែងទេ ព្រះមានព្រះភាគ ទ្រង់សម្ដែងតែវេទនា២ គឺសុខវេទនា១ ទុក្ខវេទនា១ បពិត្រលោកដ៏ចម្រើន ឯអទុក្ខមសុខវេទនានោះ ព្រះមានព្រះភាគ ទ្រង់សម្ដែងចំពោះសេចក្ដីសុខដ៏ល្អិតឧត្ដមៗ ព្រះឧទាយីមានអាយុ បាននិយាយនិងជាងឈើ ឈ្មោះបញ្ចកង្គរជាគម្រប់ពីរដងថា ម្នាលគហបតីព្រះមានព្រះភាគ មិនទ្រង់សម្ដែងតែត្រឹមវេទនា២ទេ វេទនាទាំង៣ គឺ សុខវេទនា១ ទុក្ខវេទនា១ អទុក្ខមសុខវេទនា១ ក៏ព្រះមានព្រះភាគទ្រង់សម្ដែងដែរ ម្នាលគហបតី វេទនាទាំង៣នេះឯង ព្រះមានព្រះភាគទ្រង់សម្ដែងហើយ។ ជាងឈើ​បញ្ចកង្គៈ បាននិយាយនឹងព្រះឧទាយីមានអាយុ ជាគម្រប់ពីរដងថា បពិត្រព្រះឧទាយីដ៏ចម្រើន វេទនាទាំង៣ ព្រះមានព្រះភាគមិនទ្រង់សម្ដែងទេ ព្រះមានព្រះភាគ ទ្រង់សម្ដែងតែវេទនា២ គឺសុខវេទនា១ ទុក្ខវេទនា១ បពិត្រលោកដ៏ចម្រើនឯអទុក្ខមសុខវេទនានោះ ព្រះមានព្រះភាគ ទ្រង់សម្ដែងចំពោះតែសេចក្ដីសុខដ៏ល្អិតឧត្ដម។ ព្រះឧទាយីមានអាយុ បាននិយាយនឹងជាងឈើឈ្មោះបញ្ចកង្គៈជាគម្រប់៣ដងទៀតថា ម្នាលគហបតី ព្រះមានព្រះភាគ មិនទ្រង់សម្ដែងតែត្រឹមវេទនា២ទេ វេទនា៣ គឺសុខវេទនា១ ទុក្ខវេទនា១ អទុក្ខមសុខវេទនា១ ក៏ព្រះមានព្រះភាគទ្រង់សម្ដែងដែរ ម្នាលគហបតី វេទនា៣នេះឯង ព្រះមានព្រះភាគទ្រង់សម្ដែងហើយ។ ជាងឈើឈ្មោះបញ្ចកង្គៈ បាននិយាយនឹងព្រះឧទាយីមានអាយុ ជាគម្រប់៣ដងទៀតថា បពិត្រព្រះឧទាយីដ៏ចម្រើន វេទនា៣ ព្រះមានព្រះភាគមិនបានសម្ដែងទេ ព្រះមានព្រះភាគ ទ្រង់សម្ដែងតែវេទនា២ គឺសុខវេទនា១ ទុក្ខវេទនា១ បពិត្រលោកដ៏ចម្រើន ឯអទុក្ខមសុខវេទនានោះ ព្រះមានព្រះភាគ ទ្រង់សម្ដែងចំពោះតែសេចក្ដីសុខដ៏ល្អិតឧត្ដម។ ព្រះឧទាយីមានអាយុមិនអាចធ្វើជាងឈើឈ្មោះបញ្ចកង្គៈ ឲ្យយល់បានឡើយ ចំណែកជាងឈើឈ្មោះបញ្ចកង្គៈសោតក៏មិនអាចធ្វើព្រះឧទាយីមានអាយុឲ្យយល់បានដែរ។</p>
        <p><a class='ref km' id='km99' href='#km99'>៩៩</a>ព្រះអានន្ទមានអាយុ បានឮពាក្យចរចានេះ របស់ព្រះឧទាយី មានអាយុ ជាមួយនឹងជាងឈើឈ្មោះបញ្ចកង្គៈ។​ លំដាប់នោះ ព្រះអានន្ទមានអាយុក៏ចូលទៅគាល់ព្រះមានព្រះភាគ លុះចូលទៅដល់ហើយ ក្រាបថ្វាយបង្គំ ព្រះមានព្រះភាគ ហើយអង្គុយនៅ ក្នុងតីសមគួរ។ ព្រះអានន្ទមានអាយុ លុះអង្គុយក្នុងទីសមគួរហើយ ក៏ក្រាបទូល នូវពាក្យចរចារបស់ព្រះឧទាយីមានអាយុទាំងប៉ុន្មាន​ ដែលបានចរចាជាមួយនឹងជាងឈើ ឈ្មោះបញ្ចកង្គៈ ទាំងអស់នោះចំពោះព្រះមានព្រះភាគ។ កាលព្រះអានន្ទ ពោលយ៉ាងនេះហើយ ព្រះមានព្រះភាគ ទ្រង់មានព្រះតម្រាស់ នឹងអានន្ទ មានអាយុ ដូច្នេះថា ម្នាលអានន្ទជាងឈើឈ្មោះបញ្ចកង្គៈ មិនអនុមោទនា ចំពោះបរិយាយដ៏ល្អិតម៉ត់ចត់ របស់ឧទាយីភិក្ខុ ចំណែកឯខាងឧទាយីភិក្ខុសោត ក៏មិនបានអនុមោទនា ចំពោះបរិយាយដ៏ល្អិតម៉ត់ចត់ របស់ឧទាយីភិក្ខុ ចំ ណែកខាងឧទាយីភិក្ខុសោត ក៏មិនបានអនុមោទនា ចំពោះបរិយាយដ៏ល្អិតម៉ត់ចត់ របស់ជាងឈើឈ្មោះបញ្ចកង្គៈដែរម្នាលអានន្ទ វេទនាពីរ ក៏តថាគតបានសម្ដែងដោយបិរយាយវេទនា៣ ក៏តថាគតបានសម្ដែងដោយបរិយាយ វេទនា៤ ក៏តថាគតបានសម្ដែងដោយបរិយាយ វេទនា៥ក៏តថាគតបានសម្ដែងដោយបរិយាយ វេទនា៦ ក៏តថាគតបានសម្ដែងដោយបរិយាយ វេទនា១៨ ក៏តថាគតបានសម្ដែងដោយបរិយាយ វេទនា៣៦ ក៏តថាគតបានសម្ដែងដោយបរិយាយ វេទនា១០៨ ក៏តថាគតបានសម្ដែងដោយបរិយាយម្នាលអានន្ទ ធម៌ ក៏តថាគតបានសម្ដែងដោយបរិយាយ យ៉ាងនេះឯង ម្នាលអានន្ទកាលបើធម៌គឺតថាគតសម្ដែងហើយដោយបរិយាយយ៉ាងនេះ ជនទាំងឡាយណាមិនដឹងតាម មិនយល់ព្រម មិនរីករាយ ចំពោះភាសិតនិងពាក្យចរចាដ៏ពិរោះ នៃគ្នានិងគ្នាហើយការបង្កហេតុ ការឈ្លោះ ការទាស់ទែង និងការពោលចាក់ដោតគ្នានិងគ្នា ដោយលំពែងគឺមាត់ ក៏ប្រាកដដល់ជនទាំងនោះ ដូច្នេះ ម្នាលអានន្ទ ធម៌ តថាគតបានសម្ដែងហើយដោយបរិយាយ យ៉ាងនេះឯង ម្នាលអានន្ទ កាលបើធម៌ គឺតថាគតសម្ដែងដោយបរិយាយ យ៉ាងនេះហើយជនទាំងឡាយណា នឹងដឹងតាម យល់ព្រមតាម រីករាយតាមចំពោះសុភាសិតនិងពាក្យចរចាដ៏ពិរោះ នៃគ្នានិងគ្នាហើយ ការយល់ព្រមព្រៀងគ្នា ការរីករាយរាក់ទាក់រកគ្នា ការមិនទាស់ទែងគ្នា ដូចទឹកលាយដោយទឹកដោះស្រស់ មើលគ្នានិងគ្នាដោយភ្នែកជាទីស្រឡាញ់ ក៏នឹងប្រាកដដល់ជនទាំងឡាយនោះ។</p>
        <p><a class='ref km' id='km100' href='#km100'>១០០</a>ម្នាលអានន្ទ កាមគុណទាំងឡាយនេះ មាន ៥យ៉ាង កាមគុណទាំងឡាយ ៥ តើដូចម្ដេច គឺ រូបទាំងឡាយ ដែលគប្បីដឹងដោយភ្នែក ជាទីប្រាថ្នា ជាទីត្រេកអរ ជាទីគាប់ចិត្ដ មានសភាពគួរស្រឡាញ់ប្រកបដោយកាម ជាទីរីករាយ សម្លេងទាំងឡាយ ដែលគប្បីដឹងដោយត្រចៀក... ក្លិនទាំងឡាយដែលគប្បីដឹងដោយច្រមុះ​... រសទាំងឡាយ ដែលគប្បីដឹងដោយអណ្ដាត... ថោដ្ឋព្វៈទាំងឡាយ ដែលគប្បីដឹងដោយកាយ ជាទីប្រាថ្នា ជាទីត្រេកអរ ជាទីគាប់ចិត្ដមានសភាពគួរស្រឡាញ់ ប្រកបដោយកាមជាទីរីករាយ ម្នាលអានន្ទ កាមគុណ ៥យ៉ាងនេះឯង។ ម្នាលអានន្ទ សេចក្ដីសុខ សោមនស្សណាមួយ កើតឡើងព្រោះអាស្រ័យកាមគុណទាំងឡាយ ៥នេះ សេចក្ដីសុខ សោមនស្សនេះ ហៅថាកាមសុខ។</p>
        <p><a class='ref km' id='km101' href='#km101'>១០១</a>ម្នាលអាន​ន្ទ បុគ្គលណាមួយ គប្បីពោលយ៉ាងនេះ ថាសត្វទាំងឡាយ តែងទទួលសេចក្ដីសុខនិងសោមនស្ស មានកំណត់អស់ត្រឹមប៉ុណ្ណេះពាក្យនេះ របស់បុគ្គលនោះ តថាគតមិនបានយល់តាមទេ ការដែលមិនយល់តាមនោះ ព្រោះហេតុអ្វី ម្នាលអានន្ទ ព្រោះថាសេចក្ដីសុខដទៃ ដ៏ប្រសើរថ្លៃថ្លា ឧត្ដមថ្លៃថ្លា ជាងសេចក្ដីសុខនុ៎ះ នៅមានទៀត។ ម្នាលអានន្ទ សេចក្ដីសុខដទៃ ដ៏ប្រសើរថ្លៃថ្លា ឧត្ដមថ្លៃថ្លា ជាងសេចក្ដីសុខនេះ តើដូចម្ដេច ម្នាលអានន្ទ ភិក្ខុក្នុងសាសនានេះ ស្ងាត់ចាកកាមទាំងឡាយ ស្ងាត់ចាកអកុសលធម៌ទាំងឡាយគឺនីវរណៈ៥ ក៏បានដល់នូវបឋមជ្ឈាន ដែលប្រកបដោយវិតក្កៈនិងវិចារៈ មានបីតិនិងសុខៈកើតអំពីសេចក្ដីស្ងាត់ចាកនីវរណធម៌ ទើបសម្រេចសម្រាន្ដនៅដោយស្រួល ម្នាលអានន្ទ នេះឯង ជាសេចក្ដីសុខដទៃ ដ៏ប្រសើរថ្លៃថ្លា ឧត្ដមថ្លៃថ្លា ជាងសេចក្ដីសុខនុ៎ះ។ ម្នាលអាន​ន្ទ បុគ្គលណាមួយគប្បីពោល យ៉ាងនេះថា សត្វទាំងឡាយ តែងទទួលសេចក្ដីសុខនិងសោមនស្សអស់ត្រឹមប៉ុណ្ណេះ ពាក្យនេះ របស់បុគ្គលនោះ តថាគត មិនយល់តាមទេការមិនយល់តាមនោះ តើព្រោះហេតុដូចម្ដេច ម្នាលអានន្ទ ព្រោះថា សេចក្ដីសុខដទៃ ដ៏ប្រសើរថ្លៃថ្លា ឧត្ដមថ្លៃថ្លា ជាងសេចក្ដីសុខនុ៎ះ នៅមានទៀត។ម្នាលអានន្ទ សេចក្ដីសុខដទៃ ដ៏ប្រសើរថ្លៃថ្លា ឧត្ដមថ្លៃថ្លា ជាងសេចក្ដីសុខនុ៎ះតើដូចម្ដេច ម្នាលអានន្ទ ភិក្ខុក្នុងសាសនានេះ ព្រោះរម្ងាប់នូវវិតក្កៈនិងវិចារៈក៏ដល់នូវទុតិយជ្ឈាន ជាធម្មជាតមានប្រាកដក្នុងខ្លួន ប្រកបដោយសេចក្ដីជ្រះថ្លាគឺសទ្ធា ជាសភាពនៃចិត្ដដ៏ខ្ពស់ឯក ឥតមានវិតក្កៈ មានតែបីតិនិងសុខៈកើតអំពីសមាធិ ។ បេ ។ បានដល់នូវតតិយជ្ឈាន ... បានដល់នូវចតុត្ថជ្ឈាន ក៏សម្រេចសម្រាន្ដនៅដោយស្រួល ម្នាលអានន្ទ នេះឯង ជាសេចក្ដីសុខដទៃដ៏ប្រសើរថ្លៃថ្លា ឧត្ដមថ្លៃថ្លា ជាងសេចក្ដីសុខនុ៎ះ។ ម្នាលអានន្ទ សេចក្ដីសុខដទៃ ដ៏ប្រសើរថ្លៃថ្លា ឧត្ដមថ្លៃថ្លា ជាងសេចក្ដីសុខនុ៎ះ តើដូចម្ដេច ម្នាលអានន្ទភិក្ខុក្នុងសាសនានេះ ព្រោះកន្លងនូវរូបសញ្ញា ព្រោះកម្ចាត់បង់នូវបដិឃសញ្ញាមិនបានធ្វើទុកក្នុងចិត្ដនូវនានត្ដសញ្ញា ដោយប្រការទាំងពួង ក៏បានដល់នូវអាកាសានញ្ចាយតនជ្ឈាន ដោយកិរិយាធ្វើទុកក្នុងចិត្ដថា អាកាស មិនមានទីបំផុត ដូច្នេះ ម្នាលអានន្ទ នេះឯង ជាសេចក្ដីសុខដទៃ ដ៏ប្រសើថ្លៃថ្លា ឧត្ដមថ្លៃថ្លា ជាងសេចក្ដីសុខនុ៎ះ។ ម្នាលអានន្ទ សេចក្ដីសុខដទៃ ដ៏ប្រសើរថ្លៃថ្លា ឧត្ដមថ្លៃថ្លា ជាងសេចក្ដីសុខនុ៎ះ តើដូចម្ដេច ម្នាលអានន្ទ ភិក្ខុក្នុងសាសនានោះព្រោះកន្លងនូវអាកាសានញ្ចាយតនជ្ឈាន ដោយប្រការទាំងពួង ក៏បានដល់នូវវិញ្ញាណញ្ចាយតនជ្ឈាន ដោយធ្វើទុកក្នុងចិត្ដថាវិញ្ញាណ មិនមានទីបំផុត ដូច្នេះម្នាលអានន្ទ នេះឯង ជាសេចក្ដីសុខជាងសេចក្ដីសុខនុ៎ះ ។ បេ ។ ម្នាលអានន្ទសេចក្ដីសុខដទៃ ដ៏ប្រសើរថ្លៃថ្លា ឧត្ដមថ្លៃថ្លា ជាងសេចក្ដីសុខនុ៎ះ តើដូចម្ដេចម្នាលអានន្ទ ភិក្ខុក្នុងសាសនានេះ ព្រោះកន្លងនូវវិញ្ញាណញ្ចាយតនជ្ឈាន ដោយប្រការទាំងពួង ក៏បានដល់នូវអាកិញ្ចញ្ញយតនជ្ឈាន ដោយធ្វើទុកក្នុងចិត្ដថាវត្ថុបន្ដិចបន្ដួច មិនមាន ដូច្នេះ ម្នាលអានន្ទ នេះឯង ជាសេចក្ដីសុខជាងសេចក្ដីសុខនុ៎ះ ។ បេ ។ ម្នាលអានន្ទ សេចក្ដីសុខដទៃ ដ៏ប្រសើរថ្លៃថ្លា ឧត្ដមថ្លៃថ្លា ជាងសេចក្ដីសុខនុ៎ះ តើដូចម្ដេច ម្នាលអានន្ទ ភិក្ខុក្នុងសាសនានេះព្រោះកន្លងនូវអាកិញ្ចញ្ញាយតនជ្ឈាន ដោយប្រការទាំងពួង ក៏បានដល់នូវនេវសញ្ញានាសញ្ញាយតនជ្ឈាន ម្នាលអានន្ទ នេះឯង ជាសេចក្ដីសុខដទៃ ដ៏ប្រសើរថ្លៃថ្លា ឧត្ដមថ្លៃថ្លា ជាងសេចក្ដីសុខនុ៎ះ។</p>
        <p><a class='ref km' id='km102' href='#km102'>១០២</a>ម្នាលអានន្ទ បុគ្គលណា គប្បីពោល យ៉ាងនេះថា សត្វទាំងឡាយ តែងទទួលនូវសេចក្ដីសុខនិងសោមនស្ស អស់កំណត់ត្រឹមប៉ុណ្ណេះពាក្យនេះ របស់បុគ្គលនោះ តថាគត មិនយល់តាមទេ ការមិនយល់តាមនោះ តើព្រោះហេតុដូចម្ដេច ម្នាលអានន្ទ ព្រោះថា សេចក្ដីសុខដទៃ ដ៏ប្រសើរថ្លៃថ្លា ឧត្ដមថ្លៃថ្លា ជាងសេចក្ដីសុខនុ៎ះនៅមានទៀត។ ម្នាលអានន្ទ សេចក្ដីសុខដ៏ទៃ ដ៏ប្រសើរថ្លៃថ្លា ឧត្តមថ្លៃថ្លា ជាងសេចក្ដីសុខនុ៎ះ តើដូចមេ្ដច ម្នាលអានន្ទភិក្ខុក្នុងសាសនានេះ ព្រោះកន្លងនូវនេវសញ្ញានាសញ្ញាយគនជ្ឈាន ដោយប្រការទាំងពួងទើបបានដល់នូវសញ្ញាវេទយិតនិរោធ ម្នាលអានន្ទ នេះឯង ជាសេចក្ដីសុខដ៏ទៃ ដ៏ប្រសើរថ្លៃថ្លា ឧត្ដមថ្លៃថ្លា ជាងសេចក្ដីសុខនុ៎ះ។ ម្នាលអានន្ទ ហេតុនេះ តែងមាន​ប្រាកដ ត្រង់ពាក្យដែលពួកបរិព្វាជក ជាអន្យតិរ្ថិយនិយាយយ៉ាងនេះថា ព្រះសមណគោតម ពោលអាងនូវសញ្ញាវេទយិតនិរោធ បញ្ញត្ដនូវសញ្ញាវេទយិតនិររោធ បញ្ញត្ដនូវសញ្ញាវេទយិតនិរោធនោះ ថាជាសេចក្ដីសុខ តើអ្វីជាសញ្ញាវេទយិតនិរោធនោះ សញ្ញាវេទយិតនិរោធនោះ តើដូចម្ដេច ម្នាលអានន្ទ ពួកបរិព្វាជក ជាអន្យតិរ្ថិយ និយាយយ៉ាងនេះ អ្នកគប្បីពោលតបយ៉ាងនេះថាម្នាលអាវុសោ ព្រះមានព្រះភាគ មិនបានបញ្ញត្ដ(នូវសញ្ញាវេទយិតនិរោធ)ទេម្នាលអាវុសោ មួយទៀត បុគ្គល តែងបានសេចក្ដីសុខក្នុងទីណាៗ ព្រះតថាគត ក៏បញ្ញត្ដនូវសញ្ញាវេទយិតនិរោធ ថាជាសេចក្ដីសុខ ត្រង់ទីនោះៗ។លុះព្រះមានព្រះភាគ ទ្រង់សម្ដែងសុភាសិតនោះចប់ហើយ ព្រះអានន្ទមានអាយុក៏ពេញចិត្ដ ត្រេកអររីករាយ ចំពោះភាសិតរបស់ព្រះមានព្រះភាគ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>