<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn9.11' lang='km'>
        <header>
            <ul>
            </ul>
            <h1>អយោនិសោមនសិការ​សូត្រ ទី ១១</h1>
        </header>
        <p><a class='ref km' id='km២៦៨' href='#km២៦៨'>២៦៨</a>សម័យ​មួយ ភិក្ខុ​មួយ​រូប នៅ​ក្នុង​ដង​ព្រៃ​មួយ ក្នុង​ដែន​កោសល។ ក៏​សម័យ​នោះ​ឯង ភិក្ខុ​នោះ​ទៅ​នៅ​ក្នុង​ទី​សម្រាក​ក្នុង​វេលា​ថ្ងៃ ត្រិះរិះ​វិតក្កៈ​ទាំងឡាយ ជា​អកុសល​ដ៏​លាមក គឺ​កាម​វិតក្កៈ ព្យាបាទ​វិតក្កៈ វិហឹសា​វិតក្កៈ។</p>
        <p><a class='ref km' id='km២៦៩' href='#km២៦៩'>២៦៩</a>គ្រា​នោះ​ឯង ទេវតា​ដែល​អាស្រ័យ​នៅ​ក្នុង​ដង​ព្រៃ​នោះ ជា​អ្នក​អនុគ្រោះ ប្រាថ្នា​នូវ​ប្រយោជន៍​ដល់​ភិក្ខុ​នោះ ចង់​ធ្វើ​ភិក្ខុ​នោះ​ឲ្យ​សង្វេគ ក៏​ចូល​ទៅ​រក​ភិក្ខុ​នោះ លុះ​ចូល​ទៅ​ដល់​ហើយ ទើប​ពោល​គាថា​នឹង​ភិក្ខុ​នោះ​ថា</p>
        <p>លោក​ដែល​វិតក្កៈ​ទាំងឡាយ​ទំពា​ស៊ី​បាន ព្រោះ​មិន​យកចិត្ត​ទុក​ដាក់​ដោយ​ឧបាយ​ប្រាជ្ញា ចូរ​លោក​លះបង់​ឧបាយ​មិនមែន​ជា​ប្រាជ្ញា​ចេញ ហើយ​ចូរ​ត្រិះរិះ​ដោយ​ឧបាយ​ប្រាជ្ញា​វិញ ប្រារព្ធ​នូវ​ព្រះ​សាស្ដា ព្រះធម៌ និង​ព្រះសង្ឃ ជា​អ្នក​ប្រព្រឹត្ត​សីល រមែង​បាន​នូវ​បាមោជ្ជៈ បីតិ សុខៈ ឥត​សង្ស័យ បើ​លោក​មាន​បាមោជ្ជៈ​ច្រើន​ជាង​នេះ​ទៅទៀត នឹង​ធ្វើ​នូវ​ទីបំផុត​ទុក្ខ​បាន។</p>
        <p>គ្រា​នោះ​ឯង ភិក្ខុ​នោះ លុះ​ទេវតា​នោះ ធ្វើ​ឲ្យ​សង្វេគ​ហើយ ក៏​ដល់​នូវ​សេចក្ដី​សង្វេគ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>