<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn78' lang='km'>
        <header>
            <ul>
            </ul>
        </header>
        <p><a class='ref km' id='km១១៧' href='#km១១៧'>១១៧</a>ខ្ញុំបានស្ដាប់មកយ៉ាងនេះ។ សម័យមួយព្រះមានព្រះភាគទ្រង់គង់​នៅក្នុងវត្តជេតពនរបស់អនាថបិណ្ឌិកសេដី្ធជិតក្រុងសាវតី្ត។ សម័យនោះឯងបរិព្វា​ជកឈ្មោះឧគា្គមានៈជាសមណមុណ្ឌិកាបុត្រអាស្រ័យនៅក្នុងអារាមរបស់ព្រះនាង​ល្លិកាទេវ័ដែលមានសាលាមួយមានេជួរដើមទន្លាប់ពទ័្ធជុំវិញជាទីសម្រាប់ប្រឹក្សា​នូវ​លទិ្ធជាមួយនឹងបរិព្វាជកបរិស័ទជាច្រើនចំនួន៥០០នាក់។ គ្រានោះនាយជាងឈើ​ឈ្មោះបញ្ចកង្គៈចេញអំពីក្រុងសាវត្ថីដើមី្បទៅគាល់ព្រះមានព្រះភាគទាំងថ្ងៃ។បញ្ច​កង្គៈនាយជាងឈើមានសេចកី្ដ​ត្រិះរិះដូច្នេះថា ( កាលនេះ ) ជាកាលមិនទាន់គួរនឹង​គាល់ព្រះមានព្រះភាគនៅឡើយដ្បិតព្រះមានព្រះភាគកំពុងសម្លំទាំងពួងភិក្ខុអ្នក​ភាវនាជាក់ក្នុងចិត្តក៏មិនទាន់មានវេលាគួរនឹងទៅចួបព្រោះពួកភិក្ខុអ្នកបានភាវនា​ជាប់ក្នុងចិត្តក៏កំពុងសម្លំដែរបើដូចច្នោះគួរតែអញចូលទៅរកឧគ្ជាហមានបរិព្វាជកសមណមុណ្ឌិកាបុត្រឯអារាមរបស់ព្រះនាងមល្លិកាដែលមានសាលាមួយមានជួរ​ដើមទន្លាប់ពទ័្ធជុំវិញជាទីសម្រាប់ប្រឹក្សានូវលទិ្ធ។បញ្ចកង្គៈនាយជាងឈើក៏ចូលទៅ​កាន់អារាមរបស់ព្រះនាងមល្លិកាដែលមានសាលាមួយមានជួរដើមទន្លាប់ព័ទ្ធជុំវិញ​ជាទីសម្រាប់ប្រឹក្សានូវលទ្ធិ។</p>
        <p><a class='ref km' id='km១១៨' href='#km១១៨'>១១៨</a>សម័យនោះឯងឧគ្គាហមានបរិព្វាជកសមណបុណ្ឌិកាបុត្រអង្គុយ​ជាមួយនឹងពួកបរិព្វាជកបរិស័ទជាច្រើនដែលកំពុងបន្លំសំឡេងខ្ពស់សំឡេងខ្លាំងនិយាយតិច្ឆានកថាច្រើនប្រការគឺនិយាយអំពីសេ្ដចនិយាយអំពីចោរនិយាយអំពី​អាមាត្រធំនិយាយអំពីសេនានិយាយអំពីភ័យនិយាយអំពីចម្បាំងនិយាយអំពីបាយ​និយាយអំពីទឹកនិយាយអំពីសំពត់និយាយអំពីទីដេកនិយាយអំពីកម្រងផ្កានិយាយអំពីគ្រឿងនិយាយអំពីញាតិនិយាយអំពីយាននិយាយអំពីស្រុកនិយាយអំពីនគរនិយាយអំពីជនបទនិយាយអំពីស្រ្តីនិយាយអំពីយោធាដ៏ក្លៀវក្លា​និយាយអំពីច្រកផ្លូវនិយាយអំពីកំពុង់ទឹកនិយាយអំពីទាសីអ្នកដងទឹកនិយាយអំពី​ញាតិដែលចែកឋានទៅនិយាយអំពីគ្រឿងផ្សេងៗ។ ដែលឥតប្រយោជន៍និយាយអំពីលោកនិយាយអំពីរឿងជីកសមុទ្រនិយាយអំពីសេចកី្ដចំរើននឹងមិន​ចំរើនដែលជាហេតុឥតប្រយាជន៍ថាដូចច្នេះខ្លះដូចច្នោះខ្លះ។ ឧគ្គាហមានបរិព្វាជក​ សមណមុណ្ឌិកាបុត្របានឃើញបញ្ចកង្គៈនាយជាងឈើមកអំពីចម្ងាយលុះឃើញ​ហើយក៏បញ្ឈប់បរិស័ទខ្លួនថាចូរអ្នកដ៏ចំរើនទាំងឡាយមានសំឡេងតិចៗចូរអ្នកដ៏​ចំរើនទាំងឡាយកុំមាត់ឡើយដិ្បតបញ្ចកង្គៈនាយជាងឈើជាសាវ័ករបស់ព្រះ​សមណគោតមកពួកសាវ័ករបស់ព្រះសមណគោតមជាគ្រហស្ថស្លៀកដណ្ដប់សំពត់​សអាស្រ័យនៅក្នុងក្រុងសាវតី្ថទាំងប៉ុន្មានបណ្ដាសាវ័កទាំងនោះបញ្ចកង្គៈនាយជាង​ឈើនេះក៏ជាសាវ័កមួយដែរលោកដ៏មានអាយុទាំងនោះសុទ្ធតែជាអ្នកត្រូវការ​សំឡេងតិចដ្បិតព្រះសមណគោតមទូន្មានឲ្យជាអ្នកមានសំឡេងតិចពោលសរសើរ​សំឡេងតិចយើងធើ្វដូចម្ដេចឲ្យតែគេដឹងច្បាស់បរិស័ទមានសំឡេងតិចហើយ​សំគាល់ថាគួរចូលមក។ បរិព្វាជកទាំងនោះក៏នៅស្ងៀម។ លំដាប់នោះបញ្ចកង្គៈ​នាយជាងឈើចូលទៅរកឧគ្គាហមានបរិព្វាជកសមណមុណ្ឌិកាបុត្រលុះចូលទៅ​ដល់ហើយក៍និយាយពាក្យរាក់ទាក់សំណេះសំណាលជាមួយនឹងឧគ្គាហមានបរិពា្វជកសមណមុណ្ឌិកាបុត្រកាលបញ្ចប់ពាក្យរាក់ទាក់សំណេះសំណាលនឹងពាក្យដែលគួររលឹកហើយក៍អង្គុយក្នុងទីសមគួរ។</p>
        <p><a class='ref km' id='km១១៩' href='#km១១៩'>១១៩</a>លុះបញ្ចកង្គៈនាយជាងឈើអង្គុយក្នុងទីសមគួរហើយឧគ្គាហមានបរិព្វាជកសមណមុណ្ឌិកាបុត្រក៍និយាយដូច្នេះថាម្នាលនាយជាងឈើខ្ញុំបញ្ញត្តបុរសដែលប្រកបដោយធម៌៤ប្រការថាជាអ្នកមានកុសលពេញលេញមានកុសលដ៍ប្រសើរដល់នូវចំណែកបុណ្យដ៍ខ្ពង់ខ្ពស់ជាសមណៈឥតមានសេចក្តីញាប់ញរ័ធម៌៤ប្រការតើអ្វីខ្លះម្នាលនាយជាងឈើបុគ្គលក្នុងលោកនេះមិនធ្វើអំពើអាក្រក់ដោយកាយ១មិនពោលពាក្យអាក្រក់១មិនត្រិះរិះតម្រិះអាក្រក់១មិនចិញ្ចឹមជីវិតអាក្រក់១ម្នាលនាយជាងឈើខ្ញុំបញ្ញត្តបុរសបុគ្គលដែលប្រកបដោយធម៌៤ប្រការនេះឯងថាជាអ្នកមានកុសលពេញលេញមានកុសលដ៍ប្រសើរដល់នូវចំណែកបុណ្យដ៍ខ្ពង់ខ្ពស់ជាសមណៈឥតមានសេចក្តីញាប់ញ័រ។ ឯបញ្ចកង្គៈនាយជាងឈើមិនបានត្រេកអរមិនបានឃាត់កាសិតរបស់ឧគ្គាហមានបរិព្វាជកសមណមុណ្ឌិកាបុត្រទេលុះមិនបានត្រេកអរមិនបានឃាត់ហើយក៍ក្រោកចាកអាសនៈចៀសចេញទៅដោយមានគំនិតថាអាត្មាអញនឹងដឹងនូវសេចក្តីនៃភាសិតនេះច្បាស់លាស់ក្នុងសំណាក់ព្រះមានព្រះភាគ។ បញ្ចកង្គៈនាយជាងឈើក៍ចូលទៅគាល់ព្រះមានព្រះភាគលុះចូលទៅដល់ហើយថ្វាយបង្គំព្រះមានព្រះភាគរួចអង្គុយក្នុងទីសមគួរ។ លុះបញ្ចកង្គៈនាយជាងឈើអង្គុយក្នុងទីសមគួរហើយក៍ក្រាបបង្គំទូលព្រះមានព្រះភាគតាមពាក្យចរចាទាំងប៉ុន្មានដែលបាននិយាយជាមួយនឹងឧគ្គាហមានបរិព្វាជកសមណមុណ្ឌិកាបុត្រដោយសព្វគ្រប់។</p>
        <p><a class='ref km' id='km១២០' href='#km១២០'>១២០</a>កាលបញ្ចកង្គៈនាយជាងឈើនិយាយយ៉ាងនេះហើយព្រះមានព្រះភាគទ្រង់ត្រាស់នឹងបញ្ចកង្គៈនាយជាងឈើដូច្នេះថាម្នាលនាយជាងឈើបើដូចពាក្យដែលឧគ្គាហមានបរិព្វាជកសមណមុណ្ឌិកាបុត្រនិយាយយ៉ាងនោះមែនកូនក្មេងតូចខ្ចីដេកផ្ងារ (មិនទាន់ចេះក្រឡាប់នៅឡើយ) ក៍ជាអ្នកមានកុសលពេញលេញមានកុសលដ៍ប្រសើរដល់នូវចំណែកបុណ្យដ៍ខខ្ពង់ខ្ពស់ជាសមណៈឥតមានសេចក្តីញាប់ញ័រដែរ។ ម្នាលនាយជាងឈើធម្មតាកូនក្មេងតូចខ្ចីដេកផ្ងារនឹងថាមិនមានកាយក៍បានព្រោះថានឹងធ្វើអំពើអាក្រក់ដោយកាយណាកើតវៀរលែងតែការបម្រាស់ប៉ុណ្ណោះ។ ម្នាលនាយជាងឈើធម្មតាកូនក្មេងតូចខ្ចីដេកផ្ងារនឹងថាមិនមានវាចាក៍បានព្រោះថានឹងពោលវាចាអាក្រក់ណាកើតវៀរលែងតែការយំប៉ុណ្ណោះ។ ម្នាលជាងឈើធម្មតាកូនក្មេងតូចខ្ចីដេកផ្ងារនឹងថាមិនមានសេចក្តីត្រឹះរិះក៍បានព្រោះថានឹងត្រិះរិះតម្រិះអាក្រក់ណាកើតវៀរលែងតែធ្វើមុខជូរប៉ុណ្ណោះ។ ម្នាលនាយជាងឈើធម្មតាកូនក្មេងតូចខ្ចីដេកផ្ងារនឹងថាមិនមានអាជីវៈក៍បានព្រោះថានឹងប្រព្រឹត្តចិញ្ចឹមជីវិតអាក្រក់ណាកើតវៀរលែងតែការបៅដោះម្តាយប៉ុណ្ណោះ។ ម្នាលនាយជាងឈើបើដូចជាពាក្យដែលឧគ្គាហមានបរិព្វាជកសមណមុណ្ឌិកាបុត្រនិយាយយ៉ាងនោះមែនកូនក្មេងតូចខ្ចីដេកផ្ងារក៍ជាអ្នកមានកុសលពេញលេញមានកុសលដ៍ប្រសើរដល់នូវចំណែកដ៍ខ្ពង់ខ្ពស់ជាសមណៈឥតមានសេចក្តីញាប់ញរ័ដែរ។</p>
        <p><a class='ref km' id='km១២១' href='#km១២១'>១២១</a>ម្នាលនាយជាងឈើតថាគតបញ្ញត្តបុរស​បុគ្គលដែលប្រកបដោយ​ធម៌​ទាំង៤ប្រការថាមិនទាន់ជាមានកុសលពេញលេញមិនទាន់ជាអ្នកមានកុសលដ៏​ប្រសើរមិនទាន់ជាអ្នកនូវចំណែកបុណ្យដ៏ខ្ពង់ខ្ពស់មិនទាន់ជាសមណៈឥតមាន​សេចកី្ដញាប់ញ៍រនៅឡើយទេបុរសបុគ្គលនោះគ្រាន់តែវិសេសជាងកូនក្មេងខ្ចីដេក​ផ្លារនេះបនិ្តចទេតើធម៌៤ប្រការតើអ្វីខ្លះម្នាលនាយជាងឈើបុគ្គលក្នុងលោកនេះ​ មិនធ្វើអំពីអាក្រក់ដោយកាយ១មិនពោលវាចាអាក្រក់១មិនត្រិះរិះតម្រិះអាក្រក់១មិនចិញ្ចឹមជីវិតអាក្រក់១ម្នាលនាយជាងឈើតថាគតបញ្ញត្តបុរសបុគ្គលដែលប្រកប​ដោយធម៌៤ប្រការនេះថាមិនទាន់ជាអ្នកមានកុសលពេញលេញមិនទាន់ជាអ្នក​មាន​កុសល​ដ៏​ប្រសើរមិនទាន់ជាអ្នកដល់នូវចំណែកបុណ្យដ៏ខ្ពង់ខ្ពស់មិនទាន់ជា​សមណៈឥតមានសេចកី្ដញាបញ័រនៅឡើយទេបុគ្គលនោះគ្រាន់តែវិសេសជាងកូន​ក្មេងតូចខ្ចីដេកផ្លារបន្តិចប៉ុណ្ណោះ។</p>
        <p><a class='ref km' id='km១២២' href='#km១២២'>១២២</a>ម្នាលនាយជាងឈើលុះតែបុរសបុគ្គលដែលប្រកបដោយអង្គ១០ទើបតថាគតបញ្ញត្តថាជាអ្នកមានកុសលពេញលេញមានកុសលដ៏ប្រសើរដល់នូវ​ចំណែកដ៏ខ្ពង់ខ្ពស់ជាសមណៈឥតមានសេចកី្ដញាប់ញ៍រមែន។ នេះពួកសីលជាអ​កុសលម្នាលនាយជាងឈើតថាគតតែងពោលថាបុគ្គលត្រូវស្អាល់សីលនោះ។ សីលទាំងឡាយជាអកុសលកើតអំពីអកុសលចិត្ត ( ទាំង១២ ) នេះម្នាលនាយជាង​ឈើតថាគតតែងពោលថាបុគ្គលត្រូវស្គាល់សីលនោះ។ សីលទាំងឡាយជា​អកុសលក្នុងលោកនេះរលត់ឥតមានសេសសល់ម្នាលនាយជាងឈើតថាគតតែង​ពោលថាបុគ្គលត្រូវស្គាល់សីលនោះ។ បុគ្គលប្រតិបតិ្តយ៉ាងនេះឈ្មោះថាប្រតិបត្តិ​ដើម្បីរលត់សីលជាអកុសលម្នាលនាយជាងឈើតថាគតតែងពោលថាបុគ្គលត្រូវ​ស្គាល់សីលនោះ។ នេះពួកសីលជាកុសលម្នាលនាយជាងឈើតថាគតតែងពោល​ថាបុគ្គលត្រូវស្គាល់សីលនោះ​ ។ សីលទាំងឡាយជាកុសលកើតមកអំពីកុសលចិត្ត​នេះម្នាលនាយជាងឈើតថាគតតែងពោលថាបុគ្គលត្រូវស្គាល់នោះ។ សីលទាំង​ឡាយជាកុសលក្នុងលោកនេះរលត់ឥតសេសសល់ម្នាលនាយជាងឈើតថាគត​តែងពោលថាបុគ្គលស្គាល់សីលនោះ។ បុគ្គលអ្នកប្រតិបត្តិយ៉ាងនេះឈ្មោះថា​ប្រតិបតិ្តដើមី្បរំលត់សីលជាកុសលម្នាលនាយជាងឈើតថាគតតែងពោលថាបុគ្គល​ត្រូវស្គាល់នោះ។ នេះពួកសង្កប្បៈជាអកុសលម្នាលនាយជាងឈើតថាគតតែង​ពោលថាបុគ្គលត្រូវស្គាល់សង្ភប្បៈនោះ។ សង្កប្បៈជាអកុសលកើតអំពីអកុសលនេះ​ម្នាលនាយជាងឈើតថាគតតែងពោលថាបុគ្គលត្រូវស្គាល់សង្ភប្បៈនោះសង្កប្បៈ​ទាំងឡាយជាអកុសលក្នុងលោកនេះរលត់ឥតសេសសល់ម្នាលនាយជាងឈើតថាគតតែងពោលថាបុគ្គលត្រូវស្គាល់សង្ភប្បៈនោះ។ បុគ្គលប្រតិបតិ្តយ៉ាងនេះឈ្មោះថាប្រតិបតិ្តដើម្បីរំលត់សង្ភប្បៈទាំងឡាយជាកុសលម្នាលនាយជាងឈើតថាគតតែងពោលថាបុគ្គលត្រូវស្គាល់បុគ្គលនោះ។ នេះពួកសង្ភប្បៈជាកុសលម្នាលនាយជាងឈើតថាគតតែងពោលថាបុគ្គលត្រូវស្គាល់សង្ភប្បៈនោះ។ សង្ភប្បៈ​ទាំងឡាយជាកុសលកើតមកអំពីកុសលចិត្តនេះម្នាលនាយជាងឈើតថាគតតែង​ពោលថាបុគ្គលត្រូវស្គាល់សង្ភប្បៈនោះ។ សង្ភប្បៈទាំងឡាយជាកុសលក្នុងលោក​នេះរលត់ឥតសេសសល់​ ម្នាលនាយជាងឈើតថាគតតែងពោលថាបុគ្គលត្រូវ​សង្ភប្បៈនោះ​ ។ បុគ្គលប្រតិបតិ្តយ៉ាងនេះឈ្មោះថាប្រតិបតិ្តដើមី្បរំលត់សង្ភប្បៈទាំង​ឡាយជាកុសលម្នាលនាយជាងឈើតថាគតតែងពោលថាបុគ្គលត្រូវស្គាល់បុគ្គល​នោះ​ ។</p>
        <p><a class='ref km' id='km១២៣' href='#km១២៣'>១២៣</a>ម្នាលនាយជាងឈើចុះសីលទាំងឡាយជាកុសលតើដូចម្ដេច។ កាយកម្មជាអកុសល​ វចីកម្មជាអកុសលអាជីវៈជាបាបម្នាលនាយជាងឈើនេះតថាគតហៅថាសីលជាអកុសល។ ម្នាលនាយជាងឈើចុះសីលជាកុសលនេះ​តើមានអ្វីជាសមុដ្ឋាន។ ឯសមុដ្ឋានរបស់សីលជាអកុសលទាំងនោះបានពោលរួច​ហើយ។ គួរពោលថាមានចិត្តជាសមុដ្ឋាន។ ចុះចិត្តដូចម្ដេច។ ចិត្តមានច្រើនមាន​បែបមិនតែមួយមានប្រការផ្សេងៗគឺចិត្តប្រកបដោយរាគៈប្រកបដោយទោសៈ ​ប្រកបដោយមោហៈសីលជាអកុសលទាំងឡាយកើតអំពីចិត្តនេះ។ ម្នាលនាយជាង​ឈើចុះសីលជាអកុសលទាំងនេះតើរលត់សេសសល់ក្នុងទីណា។ ឯការរលត់របស់​សីលទាំងនោះបានពោលរួចហើយ។ ម្នាលនាយជាងឈើភិក្ខុក្នុងសាសនានេះលះបង់កាយទុច្ចរិតចំរើនកាយសុចរិតលះបង់វចីទុច្ចរិតចំរើនវចីសុចរិតលះបង់​មនោទុច្ចរិតចម្រើនមនោសុចរិតលះបង់មិច្ឆាជីវៈចិញ្ចឹមជីវិតដោយសម្មាជីវៈសីល​ជាអកុសលទាំងនោះតែងរលត់ឥតសេសសល់ក្នុងសោតាបត្តិផលនុ៎ះឯង។ ម្នាល​នាយជាងឈើចុះបុគ្គលប្រតិបត្តិដូចម្ដេចទើបឈ្មោះថាប្រតិបត្តិដើមី្បរំលត់ទាំង​ឡាយជាអកុសល។ ម្នាលជាងឈើភិក្ខុសាសនានេះញុំាងឆន្ទៈឲ្យកើតខំប្រឹងប្រែង​ប្រារព្ធព្យាយាមផ្គងចិត្តតម្កល់ចិត្តដើមី្បញុំាងធម៌ទាំងឡាយជាអកុសលដ៏លាមក​ដែលមិនទាន់កើតឡើងមិនឲ្យកើតឡើងបានញុំាងឆន្ទៈឲ្យកើតឡើងខំប្រឹងប្រែងប្រារព្ធព្យាយាមផ្គងចិត្តតម្កល់ចិត្តដើមី្បលះបង់ធម៌ទាំងលាយជាអកុសលដែលកើត​ឡើងហើយញុំាងឆន្ទៈឲ្យកើតឡើងខំប្រឹងប្រែងប្រារព្ធព្យាយាមផ្គងចិត្តតម្កល់ចិត្ត​ដើមី្បញុំាងធម៌ទាំងឡាយជាកុសលដែលមិនទាន់កើតឡើងឲ្យកើតឡើងបានញុំាង​ឆន្ទៈឲ្យកើតខំប្រឹងប្រែងប្រារព្ធព្យាយាមផ្គងចិត្តតម្កល់ចិត្តដើមី្បញុំាងធម៌ទាំង​ឡាយជាកុសលដែលកើតឡើងហើយឲ្យឋិតថេរមិនឲ្យវិនាសទៅវិញឲ្យរឹងរឹតតែធំ​ទូលាយចម្រើនពេញបរិបូណ៌ឡើង។ ម្នាលនាយជាងឈើបុគ្គលប្រតិបត្តិយ៉ាងនេះឈ្មោះថាប្រតិបត្តិដើមី្បរំលត់សីលទាំងឡាយជាអកុសល។</p>
        <p><a class='ref km' id='km១២៤' href='#km១២៤'>១២៤</a>ម្នាលនាយជាងឈើចុះសីលទាំងឡាយជាកុសលតើដូចម្ដេច។ ម្នាល​នាយជាងឈើតថាគតពោលនូវកាយកម្មជាកុសលវចីកម្មជាកុសលទាំងអាជីវបារិ​សុទ្ធិផងថាជាសីលម្នាលជាងឈើទាំងនេះហៅថាសីលជាកុសល។ ម្នាលនាយ​ជាងឈើចុះសីលជាកុសលទាំងនេះមានអ្វីសមុដ្ឋាន។ ឯសមុដ្ឋានរបស់សីល​ជា​កុសល​ទាំងនោះបានពោលរួចហើយ។ គួរពោលថាមានចិត្តជាសមុដ្ឋាន។ ចុះចិត្ត​ដូចម្ដេច។ ចិត្តមានច្រើនមានបែបមិនតែមួយមានប្រការផ្សេងៗគឺចិត្តប្រាសចាក​រាគៈប្រាសចាកទោសៈប្រាសចាកមោហៈសីលជាកុសលកើតអំពីចិត្តនេះ។ ម្នាល​នាយជាងឈើចុះសីលជាកុសលទាំងនេះរលត់ឥតសេសសល់ក្នុងទីណា​ ។ ការរលត់របស់សីលទាំងនោះបានពោលរួចហើយ។ ម្នាលនាយជាងឈើភិក្ខុក្នុង​សាសនានេះជាអ្នកមានហើយប៉ុនែ្តមិនទាន់សម្រេចត្រឹងសីលប៉ុណ្ណោះទេរមែងដឹង​ច្បាស់​នូវចេតោវិមុត្តិនឹងបញ្ញាវិមុត្តិនោះផងតាមសេចកី្ដពិតថាសីលជា​កុសលទាំង​នោះរបស់ភិក្ខុនោះរមែងរលត់សេសសល់ក្នុងអរហត្តផល។ ម្នាលនាយជាងឈើចុះបុគ្គលប្រតិបត្តិយ៉ាងណាទើបហៅថាប្រតិបតិ្តដើមី្បរំលត់សីលទាំងឡាយជា​កុសល។ ម្នាលនាយជាងឈើភិក្ខុក្នុងសាសនានេះញុំាងឆន្ទៈឲ្យកើតខំប្រឹងប្រែង ​ប្រារព្ធព្យាយាមផ្គងចិត្តតម្កល់ចិត្តដើមី្បញុំាងធម៌ទាំងឡាយជាកុសលដ៏លាមកដែលមិនទាន់កើតឡើងមិនឲ្យកើតឡើងបានដើមី្បលះបង់ពួកធម៌ជាអកុសលដ៏​លាមកដែលកើតឡើងហើយ។ បេ។ ដើមី្បញុំាងពួកធម៌ជាកុសលដែលមិនទាន់កើត​ឡើងឲ្យកើតឡើងបាន។បេ។ញុំាងឆន្ទៈឲ្យកើតខំប្រឹងប្រែងប្រារព្ធព្យាយាមផ្គង​ចិត្តដើមី្បញុំាងពួកធម៌ជាកុសលដែលកើយឡើងហើយឲ្យឋិតថេរមិនឲ្យវិនាសឲ្យ​រឹងរឹតតែធំទូលាយចំរើនពេញបរិបូណ៌ឡើងៗម្នាលនាយជាងឈើបុគ្គលប្រតិបត្តិ​យ៉ាងនេះទើបហៅថាប្រតិបត្តិដើមី្បរំលត់សីលទាំងឡាយជាកុសល។</p>
        <p><a class='ref km' id='km១២៥' href='#km១២៥'>១២៥</a>ម្នាលនាយជាងឈើសង្កប្បៈទាំងឡាយជាអកុសលតើដូចម្តេច។ កាម​សង្កប្បៈ១ព្យាបាទសង្កប្បៈ១​ វិហឹសាសង្កប្បៈ​ ១ម្នាលនាយជាងឈើទាំងនេះហៅ​ថាសង្កប្បៈជាអកុសល។ ម្នាលនាយជាងឈើចុះសង្កប្បៈជាអកុសលទាំងនេះមាន​អ្វីជាសមុដ្ឋាន។ ឯសមុដ្ឋានរបស់សង្កប្បៈទាំងនោះបានពោលរួចហើយ។ គួរពោល​ថាមានសញ្ញាជាសមុដ្ឋាន។ ចុះសញ្ញាដូចម្តេច។ សញ្ញាមានច្រើនមានបែបមិនតែ​មួយមានប្រការផ្សេងៗគឺកាមសញ្ញា១ព្យាបាទសញ្ញា១វិហឹសាសញ្ញា១សង្កប្បៈ​ជាអកុសលកើតមកអំពីសញ្ញាទាំងនេះ។ ម្នាលនាយឈើចុះសង្កប្បៈជាអកុសល​ទាំងនេះរលត់ឥតសេសសល់ក្នុងទីណា។ ឯការរលត់សង្កប្បៈទាំងនោះបានពោល​រួចហើយ។ ម្នាលនាយជាងឈើភិក្ខុក្នុងសាសនានេះស្ងប់ស្ងាត់ចាកកាមទាំងឡាយ​ស្ងប់ស្ងាត់ចាកអកុសលធម៌ទាំងឡាយហើយចូលអនាគាមិផលបឋមជ្ឈានប្រកប​ដោយវិតក្កៈប្រកបដោយវិចារៈមានបីតិនឹងសុខៈកើតអំពីវិវេកសង្កប្បៈជាអកុសល​ទាំងនោះរលត់សេសសល់ក្នុងអនាគាមិផលនុ៎ះឯង។ ម្នាលនាយជាងឈើចុះបុគ្គលប្រតិបត្តិយ៉ាងណាទើបហៅថាប្រតិបត្តិដើម្បីរំលត់សង្កប្បៈទាំងឡាយជា​អកុសល។ ម្នាលនាយជាងឈើភិក្ខុក្នុងសាសនានេះញុំាងឆន្ទៈឲ្យកើតខំប្រឹងប្រែងប្រារព្វព្យាយាមផ្គងចិត្តតម្កល់ចិត្តដើម្បីញុំាងពួកធម៌ទាំងឡាយជាអកុសលដ៏លា​មកដែលមិនទាន់កើតឡើងមិនឲ្យកើតឡើងបានដើម្បីលះបង់ធម៌ទាំងឡាយជាអកុសលដ៏លាមកដែលកើតឡើងហើយ។បេ។ដើម្បញុំាងធម៌ទាំងឡាយជាកុសលដែលមិនទាន់កើតឡើងឲ្យកើតឡើងបាន។បេ។ញុំាងឆន្ទៈឲ្យកើតខំប្រឹង​ប្រែងប្រារព្វព្យាយាមផ្គងចិត្តតម្កល់ចិត្តដើម្បីញុំាងធម៌ទាំងឡាយជាកុសលដែល​កើតឡើងហើយឲ្យឋិតថេរមិនឲ្យវិនាសទៅវិញឲ្យរឹងរឹតតែធំទូលាយចម្រើនពេញ​បរិបូរណ៌ឡើង។ ម្នាលនាយជាងឈើបុគ្គលប្រតិបត្តិយ៉ាងនេះហៅថាប្រតិបត្តិដើម្បី​រំលត់សង្កប្បៈទាំងឡាយជាអកុសល។</p>
        <p><a class='ref km' id='km១២៦' href='#km១២៦'>១២៦</a>ម្នាលនាយជាងឈើចុះសង្កប្បៈទាំងឡាយជាកុសលតើដូចម្តេចនេក្ខម្មសង្កប្បៈ១អព្យាបាទសង្កប្បៈ១អវិហឹសាសង្កប្បៈ១ម្នាលនាយជាងឈើទាំង​នេះហៅថាសង្កប្បៈជាកុសល។ ម្នាលនាយជាងឈើចុះសង្កប្បៈទាំងឡាយជា​កុសលនេះមានអ្វីជាសមុដ្ឋាន។ ឯសមុដ្ឋានរបស់សង្កប្បៈទាំងនោះបានពោលរួច​ហើយ។ គួរពោលថាមានសញ្ញាជាសមុដ្ឋាន។ ចុះសញ្ញាដូចម្តេច។ សញ្ញាមានច្រើនមានបែបមិនតែមួយមានប្រការផ្សេងៗគឺនេក្ខម្មសញ្ញា១អព្យាបាទសញ្ញា១អវិហឹសាសញ្ញា១សង្កប្បៈទាំងឡាយជាកុសល​កើតមកអំពីសញ្ញាទាំងនេះ។ ម្នាល​នាយជាងឈើចុះសង្កប្បៈទាំងឡាយជាកុសលនេះរលត់ឥតសេសសល់ក្នុងទីណា។ ឯការរលត់សង្កប្បៈទាំងនោះបានពោលរួចហើយ។ ម្នាលនាយជាងឈើភិក្ខុក្នុង​សាសនានេះព្រោះរម្ងាប់វិតក្កៈវិចារៈ។បេ។ចូលទុតិយជ្ឈានសង្កប្បៈជាកុសល​ទាំង​នេះរលត់ឥតមានសេសសល់ក្នុងទុតិយជ្ឈាននុ៎ះឯង។ ម្នាលនាយជាងឈើចុះបុគ្គលប្រតិបត្តិដូចម្តេចទើបហៅថាប្រតិបត្តិដើម្បីរំលត់សង្កប្បៈទាំងឡាយជា​កុសល។ ម្នលនាយជាងឈើភិក្ខុក្នុងសាសនានេះញុំាងឆន្ទៈឲ្យកើតខំប្រឹងប្រែងប្រារព្វព្យាយាមផ្គងចិត្តតម្កល់ចិត្តដើម្បីញុំាងធម៌ទាំងឡាយជាអកុសលដ៏លាមកដែលមិនទានើកើតឡើងមិនឲ្យកើតឡើងបានដើម្បីលះបង់ធម៌ទាំងឡាយជាអកុសលដ៏លាម្កដែលកើតឡើងហើយ។បេ។ដើម្បីញុំាងធម៌ទាំងឡាយជាកុសលដែលមិនទាន់កើតឡើងឲ្យកើតឡើងបាន។បេ។ញុំាងឆន្ទៈឲ្យកើត​ ខំប្រឹងប្រែង​ ប្រារព្វព្យាយាមផ្គងចិត្តតម្កល់ចិត្តដើម្បីញុំាងធម៌ទាំងឡាយជាកុសលដែលកើត​ឡើងហើយឲ្យឋិតថេរមិនឲ្យវិនាសទៅវិញឲ្យរឹងរឹតតែធំទូលាយចម្រើនពេញបរិបូណ៌ឡើង។ ម្នាលនាយជាងឈើបុគ្គលប្រតិបត្តិយ៉ាងនេះហៅថាប្រតិបត្តិដើម្បីរំលត់សង្កប្បៈទាំងឡាយជាកុសល។</p>
        <p><a class='ref km' id='km១២៧' href='#km១២៧'>១២៧</a>ម្នាលនាយជាងឈើដែលតថាគតបញ្ញត្តបុរសបុគ្គលប្រកបដោយធម៌១០ប្រការថាជាអ្នកមានកុសលដ៏បរិបូណ៌មានកុសលដ៏ប្រសើរដល់នូវចំណែក​បុណ្យដ៏ឧត្តមជាសមណៈឥតមានសេចក្តីញាប់ញ័រតើអ្វីខ្លះ។ ម្នាលនាយជាងឈើភិក្ខុក្នុងសាសនានេះប្រកបដោយសម្មាទិដ្ឋិជាអសេក្ខៈ១ប្រកបដោយ​សម្មាសង្កប្បៈ​ជាអសេក្ខៈ១ប្រកបដោយសម្មាវាចាជាអសេក្ខៈ១ប្រកបដោយសម្មាកម្មន្តៈ​ជាអសេក្ខៈ១ប្រកបដោយសម្មាអាជីវៈជាអសេក្ខៈ១ប្រកបដោយសម្មាវាយាមៈ​ជាងសេក្ខៈ១ប្រកបដោយសម្មាសតិជាអសេក្ខៈ១ប្រកបដោយសម្មាធិជាអសេក្ខៈ១​ ប្រកបដោយសម្មាញាណៈជាអសេក្ខៈ១ប្រកបដោយសម្មាវិមុត្តិជាអសេក្ខៈ១។ ម្នាលនាយជាងឈើដែលតថាគតបញ្ញត្តបុរសបុគ្គលប្រកបដោយធម៌ទាំង១០ប្រការនេះឯងថាជាអ្នកមានកុសលដ៏​បរិបូណ៌មានកុសលដ៏ប្រសើរដល់នូវចំណែក​បុណ្យដ៏ឧត្តមជាសមណៈឥតមានសេចក្តីញាប់ញ័រ។ លុះព្រះមានព្រះភាគទ្រង់ត្រាស់សូត្រនេះចប់ហើយបញ្ចកង្គៈនាយជាងឈើក៏ត្រេកអររីករាយហើយ​ចំពោះ​​​ភាសិតរបស់ព្រះមាន​ព្រះភាគ។</p>
        <p>ចប់សមណមុណ្ឌិតសូត្រទី៨។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>