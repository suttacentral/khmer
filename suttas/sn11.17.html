<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn11.17' lang='km'>
        <header>
            <ul>
            </ul>
            <h1>វន្ទន​សូត្រ ទី ៧</h1>
        </header>
        <p><a class='ref km' id='km404' href='#km404'>៤០៤</a>សម័យ​មួយ​ ព្រះមានព្រះភាគ ទ្រង់​គង់​នៅក្នុង​វត្ត​ជេតពន របស់​អនាថបិណិ្ឌក​សេដ្ឋី ជិត​ក្រុង​សាវត្ថី។ សម័យ​នោះ​ឯង ព្រះមានព្រះ​ភាគ​​ ទ្រង់​គង់​សម្រាក​ក្នុង​វេលា​ថ្ងៃ សម្ងំ​នៅ​ក្នុង​ឈាន​សមាបត្តិ។ គ្រា​នោះ​ឯង សក្កទេវានមិន្ទ​និង​សហម្បតិ​ព្រហ្ម បាន​ចូល​ទៅ​គាល់​ព្រះមាន​ព្រះភាគ លុះ​ចូល​ទៅ​ដល់​ហើយ បាន​ឋិត​អែប​នឹង​សន្ទះ​ទ្វារ ម្ខាង​ម្នាក់។</p>
        <p><a class='ref km' id='km405' href='#km405'>៤០៥</a>គ្រា​នោះ​ឯង សក្កទេវានមិន្ទ បាន​ពោល​គាថា​នេះ ក្នុង​សំណាក់​នៃ​ព្រះមានព្រះភាគ​ថា</p>
        <p>បពិត្រ​ព្រះអង្គ​ជា​វីរបុរស ជា​អ្នក​ឈ្នះ​សង្គ្រាម សូម​ព្រះអង្គ​ក្រោក​ឡើង បពិត្រ​ព្រះអង្គ​អ្នក​ដាក់​ភារៈ​ចុះ​ហើយ មិន​ចំពាក់​បំណុល​គឺ​កិលេស សូម​ព្រះអង្គ​ស្ដេច​ទៅ​ក្នុង​លោក ព្រោះ​ហ្ឫទ័យ​របស់​ព្រះអង្គ រួច​ស្រឡះ​ហើយ ដូច​ជា​ព្រះ​ចន្ទ្រ​ក្នុង​រាត្រី​ទី ១៥ កើត។</p>
        <p><a class='ref km' id='km406' href='#km406'>៤០៦</a>ព្រះអង្គ​ត្រាស់​ថា នែ​ទេវានមិន្ទ ព្រះ​តថាគត​ទាំងឡាយ គេ​មិន​គួរ​ថ្វាយ​បង្គំ យ៉ាង​នេះ​ទេ។ នែ​ទេវានមិន្ទ ព្រះ​តថាគត​ទាំងឡាយ គេ​គួរ​ថ្វាយ​បង្គំ យ៉ាង​នេះ​ថា</p>
        <p>បពិត្រ​ព្រះអង្គ​ជា​វីរបុរស ជា​អ្នក​ឈ្នះ​សង្គ្រាម សូម​ព្រះអង្គ​ក្រោក​ឡើង បពិត្រ​ព្រះអង្គ​អ្នក​ដឹកនាំ​ពួក​សត្វ ទ្រង់​គ្មាន​បំណុល​គឺ​កិលេស សូម​ព្រះអង្គ​ស្ដេច​ទៅ​ក្នុង​លោក សូម​ព្រះមាន​ព្រះភាគ​​សម្តែង​ធម៌ ពួក​បុគ្គល​អ្នក​ត្រាស់​ដឹង គង់​នឹង​មាន។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>