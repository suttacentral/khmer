<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn8.4' lang='km'>
        <header>
            <ul>
            </ul>
            <h1>អានន្ទ​សូត្រ ទី ៤</h1>
        </header>
        <p><a class='ref km' id='km214' href='#km214'>២១៤</a>សម័យ​មួយ ព្រះ​អានន្ទ​មាន​អាយុ គង់​នៅ​ក្នុង​វត្ត​ជេតពន របស់​អនាថបណ្ឌិក​សេដី្ឋ ទៀប​ក្រុង​សាវតី្ថ។ គ្រា​នោះ​ឯង ព្រះ​អានន្ទ​មាន​អាយុ ស្លៀក​ស្បង់​ប្រដាប់​បាត្រ​និង​ចីវរ ក្នុង​វេលា​ព្រឹក​ព្រហាម ចូល​ទៅ​បិណ្ឌបាត ក្នុង​ក្រុង​សាវតី្ថ មាន​ព្រះ​វងី្គសៈ​មាន​អាយុ​ជា​បច្ឆា​សមណៈ។ សម័យ​នោះ សេចក្ដី​អផ្សុក​ក៏​កើតឡើង ដល់​ព្រះ​វងី្គសៈ​មាន​អាយុ ទាំង​រាគៈ​ក៏​ធ្វើ​កុសល​ចិត្ត​ឲ្យ​វិនាស។</p>
        <p><a class='ref km' id='km215' href='#km215'>២១៥</a>ទើប​ព្រះ​វងី្គសៈ​មាន​អាយុ បាន​ពោល​នឹង​ព្រះ​អានន្ទ​មាន​អាយុ ដោយ​គាថា ថា</p>
        <p>បពិត្រ​លោក ជា​គោតម​គោត្រ ខ្ញុំ​ក្ដៅ​ដោយ​កាម​រាគៈ ចិត្ត​របស់​ខ្ញុំ​ក្ដៅក្រហាយ​ណាស់ សូម​លោក​មេត្តា សម្តែង​ធម៌ ជា​គ្រឿង​រំលត់​រាគៈ ដោយ​សេចក្ដី​អនុគ្រោះ​ឲ្យ​ទាន។</p>
        <p><a class='ref km' id='km126' href='#km126'>១២៦</a>ព្រះ​អានន្ទ ពោល​ថា ចិត្ត​របស់​លោក​ក្ដៅក្រហាយ ព្រោះ​សេចក្ដី​ប្រែប្រួល​នៃ​សញ្ញា លោក​ចូរ​វៀរ​នូវ​និមិត្ត​ល្អ​ដែល​ប្រកប​ដោយ​រាគៈ​ចេញ ហើយ​ពិចារណា​សង្ខារ​ទាំងឡាយ ថា​ជា​របស់​ដទៃ ថា​ជា​ទុក្ខ កុំ​ពិចារណា​ថា​ជា​របស់​ខ្លួន​ឡើយ ចូរ​ធ្វើ​រាគៈ​ដ៏​ធំ​ឲ្យ​រលត់​បាត់​ទៅ កុំ​មាន​សេចក្ដី​ក្ដៅក្រហាយ​រឿយៗ​ឡើយ លោក​ចូរ​ចំរើន​នូវ​ចិត្ត​ឲ្យ​មាន​អារម្មណ៍​តែ​មួយ ឲ្យ​តាំងនៅ​ដោយ​ប្រពៃ ដោយ​អសុភារម្មណ៍ កាយគតា​សតិ ចូរ​មាន​ដល់​លោក លោក​ចូរ​ជា​អ្នក​មាន​សេចក្ដី​នឿយណាយ​ច្រើន ចូរ​ចំរើន​នូវ​អនិមិត្ត​គឺ​វិបស្សនា ដក​នូវ​មានានុស័យ​ចេញ ហើយ​ជា​អ្នក​មាន​ចិត្ត​ស្ងប់រម្ងាប់​ប្រព្រឹត្ត​នៅ ដោយ​ការ​យល់​ច្បាស់​នូវ​មានះនោះ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>