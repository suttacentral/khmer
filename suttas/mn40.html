<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn40' lang='km'>
        <header>
            <ul>
            </ul>
            <h1>ចូឡអស្សបុរសូត្រ ទី ១០</h1>
        </header>
        <p><a class='ref km' id='km១១៩' href='#km១១៩'>១១៩</a>ខ្ញុំបានស្តាប់មកយ៉ាងនេះ ។ សម័យមួយ ព្រះមានព្រះភាគទ្រង់គង់ក្នុង និគមឈ្មោះអស្សបុរៈ របស់អ្នកស្រុកអង្គៈទាំងឡាយ ក្នុងដែនអង្គៈ ។ ក្នុងសម័យនោះឯង ព្រះមានព្រះភាគ ទ្រង់ត្រាស់ហៅភិក្ខុទាំងឡាយមកថា ម្នាលភិក្ខុទាំងឡាយ ។ ភិក្ខុទាំង នោះក៏ទទួលស្តាប់ព្រះមានព្រះភាគថា បពិត្រព្រះអង្គដ៏ចម្រើន ។ ព្រះមានព្រះភាគ ទ្រង់ត្រាស់ភាសិតនេះថា ម្នាលភិក្ខុទាំងឡាយ អ្នកផងតែងស្គាល់ច្បាស់នូវអ្នកទាំង ឡាយថាជា សមណៈៗ ដូច្នេះ ចំណែកអ្នកទាំងឡាយ បើមានគេសួរថា លោកជាអី្វ តែងប្តេជ្ញាខ្លួនថា ពួកយើងជាសមណៈ ម្នាលភិក្ខុទាំងឡាយ កាលបើអ្នកទាំងឡាយ នោះមានឈ្មោះយ៉ាងនេះហើយ ប្តេជ្ញាខ្លួនយ៉ាងនេះហើយ ម្នាលភិក្ខុទាំងឡាយ អ្នកទាំង ឡាយ គប្បីសិក្សាយ៉ាងនេះថា បដិបទាសមគួរដល់សមណៈណា យើងទាំងឡាយ នឹងប្រតិបត្តិនូវបដិបទានោះ នេះជាឈ្មោះពិតផង ជាសេចកី្តប្រាជ្ញាពិតផង របស់យើងទាំង ឡាយ យ៉ាងនេះ មួយទៀត យើងទាំងឡាយបរិភោគនូវចីវរ បិណ្ឌបាត សេនាសនៈ គិលានប្បច្ចយភេសជ្ជៈបរិក្ខាររបស់ជនទាំងឡាយណា សក្ការៈទាំងឡាយនោះ ដែលជន ទាំងនោះ បាន ( បូជា ) ចំពោះយើងទាំងឡាយ នឹងជាសក្ការៈមានផលច្រើន មាន អានិសង្សច្រើន ទាំងបព្វជ្ជារបស់ពួកយើងនេះសោត ក៏នឹងមិនទទេ គង់នឹងមានផល មាន សេចកី្តចម្រើន ។</p>
        <p><a class='ref km' id='km១២០' href='#km១២០'>១២០</a>ម្នាលភិក្ខុទាំងឡាយ ភិក្ខុជាអ្នកប្រតិបត្តិនូវបដិបទាដ៏សមគួរ ( ដល់សមណៈ ) តើដូចម្តេច ។ ម្នាលភិក្ខុទាំងឡាយ ភិក្ខុណាមួយ មានអភិជ្ឈាច្រើន ជាអ្នកមិនលះបង់អភិជ្ឈាចេញ មានចិត្តព្យាបាទ ជាអ្នកមិនលះបង់ព្យាបាទចេញ មាន សេចកី្តក្រោធ ជាអ្នកមិនលះបង់សេចកី្តក្រោធចេញ មានសេចកី្តគំនុំ ជាអ្នកមិនលះបង់ សេចកី្តគំនុំចេញ មានសេចកី្តលប់គុណគេ ជាអ្នកមិនលះបង់សេចកី្តលប់គុណគេចេញ មានសេចកី្តលើខ្លួន ជាអ្នកមិនលះបង់សេចកី្តលើកខ្លួនចេញ មានសេចកី្តច្រណែន ជាអ្នកមិនលះបង់សេចកី្តច្រណែនចេញ មានសេចកី្តកំណាញ់ ជាអ្នកមិនលះបង់ សេចកី្តកំណាញ់ចេញ មានសេចកី្តអួតអាង ជាអ្នកមិនលះបង់សេចកី្តអំនួតចេញ មានសេចកី្តលាក់ពុត ជាអ្នកមិនលះបង់សេចកី្តលាក់ពុតចេញ មានសេចកី្តប្រាថ្នា លាមក ជាអ្នកមិនលះបង់សេចកី្តប្រាថ្នាលាមកចេញ មានសេចកី្តយល់ខុស ជាអ្នកមិន លះបង់សេចកី្តយល់ខុសចេញ ។ ម្នាលភិក្ខុទាំងឡាយ កាលមិនលះបង់នូវមន្ទិលរបស់ សមណៈ នូវទោសរបស់សមណៈ នឹងធម៌ជាអម្ចត់របស់សមណៈ ដែលជាហេតុញុំាង សមណៈ ឲ្យកើតក្នុងអបាយ នឹងជាបច្ច័យឲ្យរងនូវវិបាកជាទុក្ខ ក្នុងទុគ្គតិភូមិទាំងនេះ ចោលចេញហើយ តថាគតមិនទាន់ហៅថា អ្នកប្រតិបត្តិនូវបដិបទា ដ៏សមគួរដល់ សមណៈទេ ។ ម្នាលភិក្ខុទាំងឡាយ ដូចជាអាវុធ ឈ្មោះមតជៈ មានមុខទាំងសងខាង ដែលបុគ្គលធ្វើឲ្យជោកនឹងទឹក ហើយសំលៀង ( លើថ្ម​ ) (​ រួចស៊ក​ ) អាវុធនោះទុកក្នុង​ស្រោម ហើយស្រែះព័ទ្ធព័ន្ធជុំវិញ ម្នាលភិក្ខុទាំងឡាយ តថាគតពោលនូវបព្វជ្ជារបស់ភិក្ខុ នេះថា មានឧបមេយ្យ ដូចអាវុធឈ្មោះមតជៈនោះដែរ ។</p>
        <p><a class='ref km' id='km១២១' href='#km១២១'>១២១</a>ម្នាលភិក្ខុទាំងឡាយ តថាគតមិនពោលនូវភាពនៃបុគ្គលមានសង្ឃាដិ ថាជាសមណៈដោយគ្រាន់តែទ្រទ្រង់សង្ឃាដិប៉ុណ្ណោះទេ ។ ម្នាលភិក្ខុទាំងឡាយ តថាគត មិនពោលនូវភាពនៃបុគ្គលអ្នកឥតសំពត់ ថាជាសមណៈ ដោយគ្រាន់តែឥតសំពត់ ប៉ុណ្ណោះទេ ។ ម្នាលភិក្ខុទាំងឡាយ តថាគតមិនពោលនូវភាពនៃបុគ្គលអ្នកសៅហ្មង ដោយធូលីនិងក្អែល ថាជាសមណៈ ដោយគ្រាន់តែសៅហ្មងដោយធូលីនិងក្អែល ប៉ុណ្ណោះទេ ។ ម្នាលភិក្ខុទាំងឡាយ តថាគតមិនពោលនូវភាពនៃបុគ្គលអ្នកចុះត្រាំទឹក ថាជា សមណៈដោយគ្រាន់តែចុះត្រាំទឹកប៉ុណ្ណោះទេ ។ ម្នាលភិក្ខុទាំងឡាយ តថាគត មិនពោលនូវភាពនៃបុគ្គលអ្នកអាស្រ័យនៅក្បែរគល់ឈើ ថាជាសមណៈ ដោយគ្រាន់ តែអាស្រ័យនៅក្បែរគល់ឈើប៉ុណ្ណោះទេ ។ ម្នាលភិក្ខុទាំងឡាយ តថាគតមិនពោលនូវ ភាពនៃបុគ្គលអ្នកអាស្រ័យនៅក្នុងទីវាល ថាជាសមណៈ ដោយគ្រាន់តែអាស្រ័យនៅ ក្នុងទីវាលប៉ុណ្ណោះទេ ។ ម្នាលភិក្ខុទាំងឡាយ តថាគតមិនពោលនូវភាពនៃបុគ្គលអ្នក ប្រកាន់ការអប់កាយ ( ដោយគិតថានឹងរំងាប់នូវកិលេស ) ប៉ុណ្ណោះទេ ។ ម្នាលភិក្ខុ ទាំងឡាយ តថាគតមិនពោលនូវភាពនៃបុគ្គលដែលបរិភោគភត្ត ១ ដង ១ កាល ថាជា សមណៈដោយគ្រាន់តែ បរិភោគភត្ត ១ ដង ១ កាលប៉ុណ្ណោះទេ ។ ម្នាលភិក្ខុទាំងឡាយ តថាគតមិន ពោលនូវភាពនៃបុគ្គលអ្នករៀនមន្ត ថាជាសមណៈដោយគ្រាន់តែរៀនមន្ត ប៉ុណ្ណោះទេ ។ ម្នាលភិក្ខុទាំងឡាយ តថាគតមិនពោលនូវភាពនៃបុគ្គលដែល ទុកផ្នួង សក់ថាជាសមណៈដោយគ្រាន់តែទុកផ្នួងសក់ប៉ុណ្ណោះទេ ។ ម្នាលភិក្ខុទាំងឡាយ បើ បុគ្គលមានសង្ឃាដិ មានអភិជ្ឈាច្រើន ដោយអាងថាទ្រទ្រង់សង្ឃាដិ ត្រូវលះបង់ អភិជ្ឈាចេញ បើមានចិត្តប្រកបដោយព្យាបាទ ត្រូវលះបង់ព្យាបាទចេញ មានសេចកី្ត ក្រោធ ត្រូវលះបង់សេចកី្តក្រោធចេញ មានការចងគំនុំ ត្រូវលះបង់ការចងគំនុំចេញ មានសេចកី្តលប់គុណគេ ត្រូវលះបង់សេចក្តីលប់គុណគេចេញ មានសេចកី្តលើកខ្លួន ត្រូវលះបង់សេចកី្តលើកខ្លួនចេញ មានសេចកី្តច្រណែន ត្រូវលះបង់សេចកី្តច្រណែន ចេញ មានសេចកី្តកំណាញ់ ត្រូវលះបង់សេចកី្តកំណាញ់ចេញ មានសេចកី្តអួតអាង ត្រូវលះបង់អំនួតចេញ មានសេចកី្តលាក់ពុត ត្រូវលះបង់សេចកី្តលាក់ពុតចេញ មាន សេចកី្តប្រាថ្នាលាមក ត្រូវលះបង់សេចកី្តប្រាថ្នាលាមកចេញ មានគំនិតយល់ខុស ត្រូវ លះបង់គំនិតយល់ខុសចេញ មិត្តអាមាត្រញាតិសាលោហិត គប្បីធ្វើបុគ្គលអ្នកអាង មានសង្ឃាដិនោះ ឲ្យជាអ្នកទ្រទ្រង់សង្ឃាដិ ក្នុងថ្ងៃនោះឯង ពន្យល់នូវភាពនៃបុគ្គលអ្នក ទ្រទ្រង់សង្ឃាដិថា នែលោកមានមុខស្រស់បស់ លោកចូរមកនេះ លោកចូរជាអ្នក ទ្រទ្រង់សង្ឃាដិចុះ កាលបើលោកមានសង្ឃាដិហើយ តែនៅមានអភិជ្ឈាច្រើន ដោយ អាងទ្រទ្រង់សង្ឃាដិ លោកគួរលះបង់អភិជ្ឈាចេញ មានចិត្តប្រកបដោយព្យាបាទ គួរលះបង់ព្យាបាទចេញ មានសេចកី្តក្រោធ គួរលះបង់សេចកី្តក្រោធចេញ មានការចង គំនុំ គួរលះបង់ការចងគំនុំចេញ មានសេចកី្តលប់គុណគេ គួរលះបង់សេចកី្តលប់ គុណគេចេញ មានសេចកី្តលើកខ្លួន គួរលះបង់សេចកី្តលើកខ្លួនចេញ មានសេចកី្ត ច្រណែន គួរលះបង់សេចកី្តច្រណែនចេញ មានសេចកី្តកំណាញ់ គួរលះបង់សេចកី្ត កំណាញ់ចេញ មានសេចកី្តអួតអាត គួរលះបង់អំនួតចេញ មានសេចកី្តលាក់ពុត គួរលះបង់សេចកី្តលាក់ពុតចេញ មានសេចកី្តប្រាថ្នាលាមក គួរលះបង់សេចកី្តប្រាថ្នា លាមកចេញ មានគំនិតយល់ខុស គួរលះបង់គំនិតយល់ខុសចេញ ។ ម្នាលភិក្ខុ ទាំងឡាយ តថាគតបានឃើញច្បាស់នូវបុគ្គលពួកមួយ ក្នុងលោកនេះ សូម្បីជាអ្នកមាន សង្ឃាដិហើយ តែនៅមានអភិជ្ឈាច្រើន មានចិត្តប្រកបដោយព្យាបាទ មានសេចកី្ត ក្រោធ មានការចងគំនុំ មានសេចកី្តលប់គុណគេ មានសេចកី្តលើកខ្លួន មានសេចកី្ត ច្រណែន មានសេចកី្តកំណាញ់ មានសេចកី្តអួតអាង មានសេចកី្តលាក់ពុត មានសេចកី្ត ប្រាថ្នាលាមក មានគំនិតយល់ខុសនៅឡើយ ព្រោះហេតុណា ហេតុនោះបានជាតថាគត មិនទាន់ហៅនូវភាពនៃបុគ្គលមានសង្ឃាដិ ថាជាសមណៈ ដោយគ្រាន់តែទ្រទ្រង់ សង្ឃាដិប៉ុណ្ណោះទេ ។ ម្នាលភិក្ខុទាំងឡាយ បើបុគ្គលមិនមានសំពត់ ។បេ។ ម្នាលភិក្ខុ ទាំងឡាយ បើបុគ្គលសៅហ្មងដោយធូលីនិងក្អែល... ម្នាលភិក្ខុទាំងឡាយ បើបុគ្គល ចុះត្រាំទឹក... ម្នាលភិក្ខុទាំងឡាយ បើបុគ្គលអាស្រ័យនៅក្បែរគល់ឈើ... ម្នាលភិក្ខុ ទាំងឡាយ បើបុគ្គលអាស្រ័យនៅក្នុងទីវាល... ម្នាលភិក្ខុទាំងឡាយ បើបុគ្គលប្រកាន់ ការអប់កាយ... ម្នាលភិក្ខុទាំងឡាយ បើបុគ្គលបរិភោគភត្ត ១ ដង ១ កាល... ម្នាលភិក្ខុទាំងឡាយ បើបុគ្គលរៀនមន្ត... ម្នាលភិក្ខុទាំងឡាយ បើបុគ្គលទុកផ្នួងសក់មែន តែនៅមាន អភិជ្ឈាច្រើន ដោយអាងថា​ទុកផ្នួងសក់ប៉ុណ្ណោះ បុគ្គលនោះត្រូវលះ អភិជ្ឈាចេញ មានចិត្តប្រកបដោយព្យាបាទ ត្រូវលះព្យាបាទចេញ មានសេចកី្តក្រោធ ត្រូវលះបង់ សេចកី្តក្រោធចេញ មានការចងគំនុំ ត្រូវលះបង់ការចងគំនុំចេញ មានសេចកី្តលប់គុណគេ ត្រូវលះបង់សេចក្តីលប់គុណគេចេញ មានសេចកី្តលើកខ្លួន ត្រូវលះបង់ សេចកី្តលើកខ្លួនចេញ មានសេចកី្តច្រណែន ត្រូវលះបង់សេចកី្តច្រណែន ចេញ មានសេចកី្តកំណាញ់ ត្រូវលះបង់សេចកី្តកំណាញ់ចេញ មានសេចកី្តអួតអាង ត្រូវលះបង់អំនួតចេញ មានសេចកី្តលាក់ពុត ត្រូវលះបង់សេចកី្តលាក់ពុតចេញ មាន សេចកី្តប្រាថ្នាលាមក ត្រូវលះបង់សេចកី្តប្រាថ្នាលាមកចេញ មានគំនិតយល់ខុស ត្រូវ លះបង់គំនិត យល់ខុសចេញ មិត្តអាមាត្រញាតិសាលោហិត គប្បីធ្វើបុគ្គលដែលទុក ផ្នួងសក់នោះ ឲ្យជាអ្នកទុកផ្នួងសក់ក្នុងថ្ងៃនោះឯង ហើយពន្យល់នូវភាពនៃបុគ្គលអ្នក ទ្រទ្រង់ផ្នួងសក់​ថា នែលោកមានមុខស្រស់បស់ លោកចូរមកនេះ លោកចូរជាអ្នកទុក ផ្នួងសក់ចុះ កាលបើលោកទុកផ្នួងសក់ហើយ តែនៅមានអភិជ្ឈាច្រើន ដោយអាងថា ទុកផ្នួងសក់នោះប៉ុណ្ណោះ លោកគួរលះបង់អភិជ្ឈាចេញ មានចិត្តប្រកបដោយព្យាបាទ គួរលះបង់ព្យាបាទចេញ មានសេចកី្តក្រោធ គួរលះបង់សេចកី្តក្រោធចេញ មានការ ចងគំនុំ គួរលះបង់ការចងគំនុំចេញ មានសេចកី្តលប់គុណគេ គួរលះបង់ សេចកី្តលប់ គុណគេចេញ មានសេចកី្តលើកខ្លួន គួរលះបង់សេចកី្តលើកខ្លួនចេញ មានសេចកី្ត ច្រណែន គួរលះបង់សេចកី្ត ច្រណែនចេញ មានសេចកី្តកំណាញ់ គួរលះបង់សេចកី្ត កំណាញ់ចេញ មានសេចកី្តអួតអាត គួរលះបង់អំនួតចេញ មានសេចកី្តលាក់ពុត គួរលះបង់សេចកី្តលាក់ពុតចេញ មានសេចកី្តប្រាថ្នាលាមក គួរលះបង់សេចកី្តប្រាថ្នា លាមកចេញ មានគំនិតយល់ខុស គួរលះបង់គំនិតយល់ខុសចេញ ។ ម្នាលភិក្ខុ ទាំងឡាយ តថាគតបាន ឃើញច្បាស់នូវបុគ្គលពួកមួយក្នុងលោកនេះ សូម្បីទុកផ្នួងសក់ តែនៅមាន អភិជ្ឈាច្រើន មានចិត្តប្រកបដោយព្យាបាទ មានសេចកី្តក្រោធ មានការ ចងគំនុំ មានសេចកី្តលប់គុណគេ មានសេចកី្តលើកខ្លួន មានសេចកី្តច្រណែន មាន សេចកី្តកំណាញ់ មានសេចកី្តអួតអាង មានសេចកី្តលាក់ពុត មានសេចកី្តប្រាថ្នាលាមក មានគំនិតយល់ខុសនៅឡើយ ព្រោះហេតុណា ហេតុនោះបានជាតថាគតមិន ហៅ បុគ្គលដែលទុកផ្នួងសក់ ថាជាសមណៈ ដោយគ្រាន់ តែទុកផ្នួសសក់ ប៉ុណ្ណោះទេ ។</p>
        <p><a class='ref km' id='km១២២' href='#km១២២'>១២២</a>ម្នាលភិក្ខុទាំងឡាយ ភិក្ខុជាអ្នកប្រតិបត្តិនូវបដិបទាដ៏សមគួរដល់​សមណៈ តើដូចម្តេច ។ ម្នាលភិក្ខុទាំងឡាយ ភិក្ខុណាមួយ មានអភិជ្ឈាច្រើន ជាអ្នកលះបង់ អភិជ្ឈាចេញ មានចិត្តប្រកបដោយព្យាបាទ ជាអ្នកលះបង់ព្យាបាទចេញ មានសេចកី្ត ក្រោធ ជាអ្នកលះបង់សេចកី្តក្រោធចេញ មានការចងគំនុំ ជាអ្នកលះបង់ ការចងគំនុំ ចេញ មានសេចកី្តលប់គុណគេ ជាអ្នកលះបង់សេចក្តីលប់គុណគេចេញ មានសេចកី្ត លើកខ្លួន ជាអ្នកលះបង់សេចកី្តលើកខ្លួនចេញ មានសេចកី្តច្រណែន ជាអ្នកលះបង់ សេចកី្តច្រណែនចេញ មានសេចកី្តកំណាញ់ ជាអ្នកលះបង់សេចកី្តកំណាញ់ចេញ មានសេចកី្តអួតអាង ជាអ្នកលះបង់អំនួតចេញ មានសេចកី្តលាក់ពុត ជាអ្នកលះបង់ សេចកី្តលាក់ពុតចេញ មានសេចកី្តប្រាថ្នាលាមក ជាអ្នកលះបង់សេចកី្តប្រាថ្នាលាមក ចេញ មានគំនិតយល់ខុស ជាអ្នកលះបង់គំនិតយល់ខុសចេញ ។ ម្នាលភិក្ខុទាំងឡាយ ការលះបង់នូវមន្ទិលរបស់សមណៈ នូវទោសរបស់សមណៈ នូវធម៌ជាគ្រឿងអម្ចត់ របស់សមណៈ ដែលជាហេតុញុំាងសមណៈឲ្យកើតក្នុងអបាយ ទាំងជាបច្ច័យឲ្យទទួលនូវ វិបាកជាទុក្ខ ក្នុងទុគ្គតិភូមិទាំងនេះចេញហើយ ទើបតថាគតហៅថាជាអ្នកប្រតិបត្តិនូវ បដិបទា ដ៏សមគួរដល់សមណៈមែន ។ ភិក្ខុនោះឃើញច្បាស់នូវខ្លួនថាបរិសុទ្ធ​ ឃើញ ច្បាស់នូវខ្លួនថា​ រួចហើយចាកពួកអកុសលធម៌ដ៏លាមកទាំងអស់នេះ ។ កាលបើភិក្ខុ នោះឃើញច្បាស់នូវខ្លួនថាបរិសុទ្ធ ឃើញច្បាស់នូវខ្លួនថារួចចាកពួកអកុសលធម៌ដ៏ លាមកទាំងអស់នេះហើយ បាមោជ្ជៈ គឺសេចកី្តត្រេកអរទន់ក៏កើតឡើង កាលបើ ភិក្ខុបានបាមោជ្ជៈហើយ បីតិក៏កើតឡើង កាលបើភិក្ខុមានចិត្តប្រកបដោយបីតិហើយ កាយក៏ស្ងប់ស្ងាត់ កាលបើភិក្ខុមានកាយស្ងប់ស្ងាត់ហើយ រមែងទទួលនូវសុខ ភិក្ខុដែល មានចិត្តទទួលសុខហើយ ចិត្តក៏នឹងធឹងល្អ ។ ភិក្ខុនោះមានចិត្តប្រកបដោយមេត្តា ផ្សាយទៅ កាន់ទិសទី ១ ទិសទី ២ ក៏ដូចគ្នា ទិសទី ៣ ក៏ដូចគ្នា ទិសទី៤ ក៏ដូចគ្នា ទាំងទិសខាងលើនិងទិសខាងក្រោម ទិសទទឹង គឺទិសជុំវិញ ក៏ដូចគ្នា ទាំងមានចិត្ត ប្រកប ដោយ មេត្តាដ៏ធំទូលាយ គឺយកសត្វជាអនេកមកជាអារម្មណ៍ ជាចិត្តប្រកប ដោយមហគ្គតភូមិ ឥតមានប្រមាណគឺបានចម្រើនហើយ ជាចិត្តមិនមានពៀរ គឺមិន​មានទោស មិនមានព្យាបាទ គឺមិនមានទុក្ខ ផ្សាយទៅកាន់សត្វលោកទាំងអស់ ព្រោះយក ខ្លួន ប្រៀបនឹងសត្វទាំងអស់គ្រប់ទិស ។ ភិក្ខុមានចិត្តប្រកបដោយករុណា... មាន ចិត្តប្រកបដោយមុទិតា... មានចិត្តប្រកបដោយឧបេក្ខា ផ្សាយទៅកាន់ទិសទី ១ ទិសទី ២ ក៏ដូចគ្នា ទិសទី ៣ ក៏ដូចគ្នា ទិសទី ៤ ក៏ដូចគ្នា ទាំងទិសខាងលើ និងទិសខាងក្រោម ទិសទទឹង គឺទិសជុំវិញ ក៏ដូចគ្នា ទាំងមានចិត្តប្រកបដោយឧបេក្ខាដ៏ធំទូលាយប្រកប ដោយមហគ្គតភូមិ ឥតមានប្រមាណ ជាចិត្តមិនមានពៀរ មិនមានព្យាបាទ ផ្សាយទៅ កាន់សត្វលោកទាំងអស់ ព្រោះយកខ្លួន ប្រៀបនឹងសត្វទាំងអស់គ្រប់ទិស ។ ម្នាលភិក្ខុ ទាំងឡាយ ដូចជាស្រះបោក្ខរណីដែលមាន ទឹកថ្លាឆ្វង់ មានទឹកឆ្ងាញ់ មានទឹកត្រជាក់ មានទឹកថ្លាស្អាត (មិនមានកករ) មានកំពង់ល្អ គួរជាទីរីករាយ ។ ទោះបីបុរសមក អំពីទិសខាងកើត មានខ្លួនក្តៅក្រហាយ ជោកជាំ ដោយចំហាយកម្តៅ មានកាយនឿយ ព្រួយ តក់ស្លុត ស្រេក ។ បុរសនោះ មកដល់ ស្រះបោក្ខណីនោះ ហើយក៏បន្ទោបង់ នូវសេចកី្តស្រេកទឹក ទាំងបន្ទោបង់នូវសេចកី្តក្តៅ ក្រហាយ ដោយចំហាយកម្តៅ ចេញបាន ។ ទោះបីបុរសមកពីទិសខាងលិច... ទោះបីបុរសមកពីទិសខាងជើង... ទោះបីបុរសមកពីខាងត្បូង... ទោះបីបុរសមកអំពីទិសណា ៗ មានខ្លួនក្តៅក្រហាយ ជោកជាំដោយចំហាយកម្តៅ មានកាយនឿយព្រួយ តក់ស្លុត មានសេចកី្តស្រេក ។ បុរសនោះ មកដល់ស្រះបោក្ខណី នោះហើយក៏បន្ទោបង់នូវសេចកី្តស្រេកទឹក ទាំង បន្ទោបង់នូវសេចកី្តក្តៅក្រហាយ ដោយចំហាយកម្តៅចេញបាន យ៉ាងណាមិញ ម្នាលភិក្ខុទាំងឡាយ ទោះបីបុគ្គលចេញចាកខត្តិយត្រកូល ចេញចាកគេហស្ថាន ចូល ទៅកាន់ផ្នួស ក៏យ៉ាងនោះដែរ ។​ ក៏បព្វជិតនោះអាស្រ័យនូវធម៌វិន័យដែលតថាគត ត្រាស់សម្តែងហើយ បានចម្រើននូវមេត្តា ករុណា មុទិតា ឧបេក្ខា យ៉ាងនេះ តថាគត ហៅបព្វជិតនោះថាជាអ្នកប្រតិបត្តិនូវបដិបទាដ៏សមគួរដល់សមណៈ ដ៏ស្ងប់រម្ងាប់ ប្រព្រឹត្ត ទៅក្នុងសន្តានមែន ។ ទោះបីបុគ្គលចេញចាកព្រាហ្មណ៍ត្រកូល… ទោះបីបុគ្គលចេញចាក វេស្សត្រកូល... ទោះបីបុគ្គលចេញចាកសុទ្ទត្រកូល... ទោះបីបុគ្គលចេញចាកត្រកូល ណា ៗ ចេញចាកគេហស្ថានណា ៗ ចូលទៅ​កាន់ផ្នួស ។ ក៏បព្វជិតនោះអាស្រ័យនូវ ធម៌វិន័យ ដែលតថាគតសម្តែងហើយ បានចម្រើននូវមេត្តា ករុណា មុទិតា ឧបេក្ខា យ៉ាងនេះ តថាគតហៅបព្វជិតនោះថាជាអ្នកប្រតិបត្តិនូវបដិបទា ដ៏សមគួរដល់សមណៈ ដ៏ស្ងប់រម្ងាប់ប្រព្រឹត្តទៅក្នុងសន្តានមែន ។ ទោះបីបុគ្គលចេញចាកខត្តិយត្រកូល ចេញ ចាកគេហស្ថានចូលមកកាន់ផ្នួស ។ ក៏បព្វជិតនោះធ្វើឲ្យជាក់ច្បាស់ បានសម្រេចនូវ ចេតោវិមុត្តិ បញ្ញាវិមុត្តិ ដែលមិនមានអាសវៈ ព្រោះអស់ទៅនៃអាសវៈទាំងឡាយ ដោយខ្លួនឯងក្នុងបច្ចុប្បន្ន តថាគតហៅបព្វជិតនោះថាជាសមណៈ ព្រោះអស់ទៅ នៃអាសវៈទាំងឡាយ ។ ទោះបីបុគ្គលចេញចាកព្រាហ្មណ៍ត្រកូល... ទោះបីបុគ្គលចេញ ចាកវេស្សត្រកូល... ទោះបីបុគ្គលចេញចាកសុទ្ទត្រកូល... ទោះបីបុគ្គលចេញចាក ត្រកូលណា ៗ ចេញចាកគេហស្ថានណា ៗ ចូលទៅ​កាន់ផ្នួស ។ ក៏បព្វជិតនោះធ្វើ​ឲ្យជាក់ច្បាស់បានសម្រេចនូវចេតោវិមុត្តិ បញ្ញាវិមុត្តិ ដែលមិនមានអាសវៈ ព្រោះ អស់ទៅនៃអាសវៈទាំងឡាយ ដោយខ្លួនឯងក្នុងបច្ចុប្បន្ន តថាគតហៅបព្វជិតនោះថាជា សមណៈ ព្រោះអស់ទៅ នៃអាសវៈទាំងឡាយ ។ លុះព្រះមានព្រះ ភាគត្រាស់នូវភាសិត នេះចប់ហើយ ភិក្ខុទាំងនោះ ក៏មានសេចកី្តពេញចិត្ត ត្រេកអរហើយចំពោះភាសិត របស់ព្រះមានព្រះភាគ ។</p>
        <p>ចប់ ចូឡអស្សបុរសូត្រ ទី ១០ ។</p>
        <p>ចប់ មហាយមកវគ្គ ទី ៤ ។</p>
        <p>ឧទ្ទាននៃមហាយមកវគ្គ</p>
        <p>ឧទ្ទាន គឺបញ្ជីរឿង នៃមហាយមកវគ្គ ទី ៤ នេះ គឺនិយាយពីព្រះមានព្រះភាគ គង់ក្នុងរោងដែលកដោយឥដ្ឋ ក្នុងព្រៃគោសិង្គសាលវ័ន ( មានក្នុងចូឡគោសិង្គសាល សូត្រ និងមហាគោសិង្គសាលសូត្រ ) ១ និយាយពីធម៌ប្រៀបដោយគោបាល គួររក្សា គោបាននិងមិនបាន ( មានក្នុងមហាគោបាលសូត្រ ) ១ និយាយអំពីគោបាលមានប្រាជ្ញា ម្តងទៀត ( មានក្នុងចូឡគោបាលសូត្រ ) ១ និយាយពីព្រះមានព្រះភាគ ទ្រង់គង់នៅក្នុង ក្រុងវេសាលី ( មានក្នុងចូឡសច្ចកសូត្រ ) ១ និយាយពីព្រះមានព្រះភាគមានព្រះភក្ត្រ ជ្រះថ្លាជាដើម ( មានក្នុងមហាសច្ចកសូត្រ ) ១ ។ និយាយពីព្រះឥន្រ្ទាធិរាជ ប្រកបដោយ តណ្ហា ( មានក្នុងចូឡតណ្ហាសង្ខយសូត្រ ) ១ និយាយពីសាតិភិក្ខុកេវដ្តបុត្ត ( មានក្នុងមហាតណ្ហាសង្ខយសូត្រ ) ១ និយាយពីពាក្យថាសមណៈ មានក្នុង មហាអស្ស-បុរសូត្រ ១ និយាយពីសមណៈទុកផ្នួងសក់ មានក្នុងចូឡអស្សរសូត្រ ១ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>