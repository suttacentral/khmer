<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn8.12' lang='km'>
        <header>
            <ul>
            </ul>
            <h1>វងី្គស​សូត្រ ទី ១២</h1>
        </header>
        <p><a class='ref km' id='km239' href='#km239'>២៣៩</a>សម័យ​មួយ ព្រះ​វងី្គសៈ មាន​អាយុ នៅ​ក្នុង​វត្ត​ជេតពន របស់​អនាថបិណ្ឌិក​សេដ្ឋី ទៀប​ក្រុង​សាវត្ថី។ ក៏​សម័យ​នោះ​ឯង ព្រះ​វងី្គសៈ​មាន​អាយុ ទើបតែ​នឹង​បាន​សម្រេច​ព្រះ​អរហត្ត​ថី្មៗ សោយ​វិមុត្តិ​សុខ ហើយ​ពោល​គាថា​ទាំងនេះ ក្នុង​ពេល​នោះ​ថា</p>
        <p>ក្នុង​កាល​មុន យើង​ជា​អ្នក​ស្រវឹង​ដោយ​កាព្យឃ្លោង ចេញ​ពី​ស្រុក​មួយ​ត្រាច់​ទៅ​ស្រុក​មួយ ចេញ​ពី​បុរី​មួយ​ត្រាច់​ទៅ​បុរី​មួយ ក៏​ស្រាប់តែ​យើង​បាន​ឃើញ​ព្រះសម្ពុទ្ធ សទ្ធា​របស់​យើង​ក៏​កើត​ឡើង ព្រះអង្គ​ទ្រង់​សម្តែង​ធម៌ គឺ​ខន្ធ អាយតនៈ និង​ធាតុ ដល់​យើង យើង​បាន​ស្ដាប់​ធម៌​របស់​ព្រះអង្គ​ហើយ ក៏​ចូល​មក​កាន់​ផ្នួស អើហ្ន៎ ព្រះ​មុនី​បាន​ដល់​នូវ​ការ​ត្រាស់​ដឹង ដើម្បី​ប្រយោជន៍​ដល់​ភិក្ខុ​និង​ភិក្ខុនី​ជា​ច្រើន ដែល​ដល់​នូវ​ផ្លូវ​ទាំង​ឃើញ​ផ្លូវ ​គឺ​អរិយមគ្គ ដំណើរ​ដែល​អាត្មា​អញ​បាន​មក​កាន់​សំណាក់​ព្រះពុទ្ធ​នេះ ជា​ដំណើរ​ល្អ វិជ្ជា ៣ អាត្មា​អញ​បាន​ដល់​ហើយ សាសនា​របស់​ព្រះពុទ្ធ អាត្មា​អញ​បាន​ធ្វើ​ហើយ អាត្មា​អញ​ដឹង​នូវ​បុព្វេ​និវាស ចក្ខុ​ជា​ទិព្វ​អាត្មា​អញ​បាន​ជម្រះ​ស្អាត​ហើយ អាត្មា​អញ​បាន​វិជ្ជា ៣ សម្រេច​នូវ​ឥទ្ធិ​វិធញ្ញាណ ឈ្លាសវៃ​ក្នុង​ការ​កំណត់​ចិត្ត (នៃ​ជន​ដទៃ​ដោយ​ចិត្ត​របស់​ខ្លួន) បាន។</p>
        <p>ចប់ វងី្គស​សំយុត្ត ។</p>
        <p>ឧទ្ទាន​នៃ​វង្គីស​សំយុត្ត​នោះ​គឺ</p>
        <p>និក្ខន្ត​សូត្រ ១ អរតិ​សូត្រ ១ បេសលាតិមញ្ញនា​សូត្រ ១ អានន្ទ​សូត្រ ១ សុភាសិត​សូត្រ ១ សារីបុត្ត​សូត្រ ១ បវារណា​សូត្រ ១ បរោសហស្ស​សូត្រ ១ កោណ្ឌញ្ញ​សូត្រ ១ មោគ្គល្លាន​សូត្រ ១ គគ្គរា​សូត្រ ១ វងី្គស​សូត្រ ១ ត្រូវជា ១២</p>
        <footer>
            <p>Copyright and other metadata goes here.</p>
        </footer>
    </article>
</body>
</html>