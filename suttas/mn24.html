<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn24' lang='km'>
        <header>
            <ul>
            </ul>
        </header>
        <p><a class='ref km' id='km៣០' href='#km៣០'>៣០</a>ខ្ញុំបានស្តាប់មកយ៉ាងនេះ ។ សម័យមួយ ព្រះមានព្រះភាគ គង់​ក្នុង​វត្តវេឡុវ័ន ជាកលន្ទកនិវាបស្ថាន ទៀបក្រុងរាជគ្រឹះ ។ គ្រានោះឯង ភិក្ខុ​ទាំង​​ឡាយ​​ច្រើនរូប អ្នកនៅក្នុងជាតិភូមិ នៅចាំវស្សាក្នុងជាតិភូមិ ហើយ​ក៏​នាំ​គ្នាចូលទៅគាល់ព្រះមានព្រះភាគ លុះចូលទៅដល់ហើយ ក្រាបថ្វាយ​បង្គំ​ព្រះមានព្រះភាគ ហើយអង្គុយក្នុងទីដ៏សមគួរ ។ លុះភិក្ខុទាំងនោះ ​​អង្គុយ ក្នុងទីដ៏សមគួរហើយ ព្រះមានព្រះភាគ ក៏ទ្រង់ត្រាស់ដូច្នេះថា ម្នាល​ភិក្ខុ​ទាំងឡាយ បណ្តាលជាតិភូមិកភិក្ខុទាំងឡាយ ជាសព្រហ្មចា​រី​ដែល​នៅ​ក្នុង​ជាតិភូមិ ភិក្ខុណាហ្ន៎ដែលមានគេសរសើរយ៉ាងនេះថា ជាអ្នក​មិន​មាន​សេចក្តី​ប្រាថ្នាដោយខ្លួនឯងផង សម្តែងអំពីការមិនមានសេចក្តីប្រាថ្នា ដល់​​​​ពួក​ភិក្ខុ​ផង ជាអ្នកសន្តោសដោយខ្លួនឯងផង សម្តែងអំពីការស​ន្តោស​ ដល់​​​​ពួក​ភិក្ខុ​​ផង ជាអ្នកស្ងប់ស្ងាត់ដោយខ្លួនឯងផង សម្តែងពីការស្ងប់​ស្ងាត់​​ដល់​ពួក​ភិក្ខុផងជាអ្នកមិនច្រឡូកច្រឡំដោយខ្លួនឯងផង សម្តែង​ពីការ​មិនច្រឡូក​​ច្រឡំដល់ពួកភិក្ខុផង ជាអ្នកប្រារព្ធសេចក្តីព្យាយាម ដោយ​ខ្លួន​​​ឯង​ផង សម្តែង​​ពីការប្រារព្ធព្យាយាម ដល់ពួកភិក្ខុផង ជាអ្នក​បរិបូណ៌​​​ដោយ​សីល​​​ចំពោះខ្លួនឯងផង សម្តែងពីការ​បរិបូណ៌​ដោយ​សីល ដល់ពួក​ភិក្ខុ​ផង ជា​អ្នកបរិបូណ៌ដោយសមាធិចំពោះខ្លួនឯងផង សម្តែងអំ​ពីការ​បរិបូរណ៌​​​​ដោយ​សមាធិ ដល់ពួកភិក្ខុផង ជាអ្នកបរិបូណ៌​ដោយ​​បញ្ញា ចំពោះ​​​​​​​ខ្លួន​ឯងផង​សម្តែង​អំពីការបរិបូណ៌ដោយបញ្ញា ដល់​ពួកភិក្ខុ​​ផង ជា​អ្នក​​​បរិបូណ៌​ដោយ​វិមុត្តិ គឺអរិយផល ចំពោះខ្លួនឯងផង សម្តែងអំពីការបរិបូណ៌​ដោយ​វិមុត្តិ គឺ​អរិយផល  ដោយពួកភិក្ខុផង សម្តែងអំពី​​ការបរិបូណ៌​​ដោយ​​វិមុត្តិ​​ញ្ញាណ​ទស្សនៈ​ដល់ពួកភិក្ខុផង ជាអ្នកឲ្យឱវាទ បំភ្លឺឲ្យដឹងច្បាស់ ពន្យល់ បបួល​ធ្វើ​ឲ្យក្លាយហាន ធ្វើឲ្យរីករាយ ដល់ពួកសព្រហ្មចារីផង ។ ភិក្ខុទាំងឡាយ ក្រាប​បង្គំទូលថា បពិត្រព្រះអង្គ​​ដ៏ចម្រើន បណ្តា​​ជាតិភូមិក​​ភិក្ខុ​​ទាំង​ឡាយ ជា​សព្រហ្ម​ចារី ដែលនៅក្នុងជាតិភូមិ មានតែបុណ្ណត្ថេរមានអាយុ ជាមន្តាណី​-បុត្ត (កូននៃព្រាហ្មណីឈ្មោះ​មន្តាណី) ទេ ទើបគេតែង​​សរសើរ​​គុណ យ៉ាង​នេះ​ថា ជាអ្នកមិនប្រាថ្នាដោយខ្លួនឯងផង សម្តែងអំពីការមិន​​មានប្រាថ្នា​ដល់​ពួកភិក្ខុផង ជាអ្នកសន្តោសដោយខ្លួនឯងផង ។បេ។ ជាអ្នក​ស្លប់​ស្លាត់ ដោយ​ខ្លួនឯងផង ជាអ្នកមិនច្រឡូកច្រឡំដោយខ្លួនឯងផង... ជាអ្នកមាន​សេចក្តី​ព្យាយាម​ដោយខ្លួនឯងផង... ជាអ្នកបរិបូណ៌ដោយសីលចំពោះខ្លួន​​​​​ឯង​​ផង ជាអ្នកបរិបូណ៌ដោយសមាធិចំពោះខ្លួនឯងផង... អ្នកបរិបូណ៌ ដោយ​បញ្ញា ចំពោះខ្លួនឯងផង... ជាអ្នកបរិបូណ៌ដោយវិមុត្តិ ចំពោះខ្លួនឯងផង... ជាអ្នកបរិបូណ៌ដោយវិមុត្តិញ្ញាណទស្សនៈចំពោះខ្លួនឯងផង​ សម្តែងអំពីការ​បរិបូណ៌ដោយវិមុត្តិញ្ញាណទស្សនៈដល់ពួកភិក្ខុផង ជាអ្នក​ឲ្យឱវាទ បំភ្លឺឲ្យ​ដឹង​​​​​ច្បាស់ ពន្យល់ បបួល ធ្វើឲ្យក្លាហាន ធ្វើឲ្យរីករាយដល់ ពួក​សព្រហ្មចារី ផង​ ។ ​​​​ ​​​</p>
        <p><a class='ref km' id='km៣១' href='#km៣១'>៣១</a>សម័យនោះឯង ព្រះសារីបុត្តមានអាយុ អង្គុយក្បែរព្រះមាន ព្រះភាគ ។ លំដាប់នោះ ព្រះសារីបុត្តមានអាយុ មានសេចក្តីត្រិះរិះដូច្នេះថា បុណ្ណមន្តាណីបុត្តមានអាយុហៅពេញជាមានលាភ ទាំងអត្តភាពជាមនុស្ស ក៏​​​​បុណ្ណ​​​​មន្តាណីបុត្តបានហើយដោយប្រពៃ (ព្រោះ) ពួកសព្រហ្មចារីភិក្ខុ ដែល​​​​​ជាអ្នកប្រាជ្ញពិចារណារឿយ ៗ ហើយតែងពោលសរសើរក្នុងទីចំពោះ ព្រះភក្ត្រនៃព្រះសាស្តា ព្រះសាស្តាក៏ទ្រង់អនុមោទនាចំពោះបុណ្ណមន្តាណីបុត្តនោះ ធ្វើដូចម្តេចហ្ន៎ យើងនឹងបានទៅកាន់ទីប្រជុំជាមួយនឹង​ព្រះ​បុណ្ណ​-មន្តា​​​​​ណីបុត្ត​​​ មានអាយុម្តងអេះ ធ្វើដូចម្តេចហ្ន៎ នឹងបាននិយាយ​ចរចា​បន្តិច​បន្តួច ផងអេះ ។</p>
        <p><a class='ref km' id='km៣២' href='#km៣២'>៣២</a>គ្រានោះឯង ព្រះភគវន្តមុនី ទ្រង់គង់ក្នុងក្រុងរាជគ្រឹះតាមគួរ​ដល់អាធ្យាស្រ័យហើយ ទ្រង់សេ្តចទៅកាន់ចារិកព្វដ៏ក្រុងសាវត្ថី លុះសេ្តច​ទៅ កាន់ចារិកតាមហូរហែ ក៏បានទៅដល់ក្រុងសាវត្ថីនោះ ។ ព្រះមាន​ព្រះភាគ​​គង់ក្នុងវត្តជេតពន ជារបស់អនាថបិណ្ឌិតសេដ្ឋី ទៀបក្រុង​សាវត្ថី​នោះ​​​ ។ ព្រះបុណ្ណ​មន្តាណីបុត្តមានអាយុ បានឮដំណឹងដូច្នេះថា ព្រះមានព្រះភាគ យាងមកដល់ក្រុងសាវត្ថីហើយ ទ្រង់គង់ក្នុងវត្តជេតពន ជារបស់​អនាថ​បិណ្ឌិក​​សេដ្ធី ជិតក្រុងសាវត្ថី ។ លំដាប់នោះឯង ព្រះ​បុណ្ណ​-មន្តាណីបុត្ត​មាន​អាយុ រៀបចំសេនាសនៈហើយប្រដាប់បាត្រចីវរ ទៅកាន់​ចារិក​​ក្នុងក្រុង​សាវត្ថី​នោះដែរ លុះត្រាច់ទៅកាន់ចារិកតាម ហូរហែ ក៏បាន​ចូលទៅគាល់​ព្រះមាន​ព្រះភាគ ដែលគង់នៅក្នុងវត្តជេតពន របស់​អនាថ បណ្ឌិកសេដ្ឋីជិត​ក្រុងសាវត្ថីនោះ លុះចូលទៅដល់ហើយ ទើប​ថ្វាយ​បង្គំ​​​​ព្រះមានព្រះភាគ រួចអង្គុយក្នុង​ទីដ៏សមគួរ ។ លុះ​បុណ្ណមន្តាណីបុត្ត​មានអាយុ អង្គុយក្នុងទី​ដ៏សម​គួរ​ហើយ ព្រះមានព្រះភាគទ្រង់ពន្យល់ណែនាំ ឲ្យក្លាហាន ឲ្យរីករាយ ដោយធម្មីកថា ។ គ្រានោះ បុណ្ណមន្តាណីបុត្ត មានអាយុ កាលបើព្រះមាន​ព្រះភាគទ្រង់ពន្យល់ ណែនាំ ឲ្យក្លាហាន ឲ្យ​រីករាយ​​​​​​ ដោយធម្មីកថាហើយ ក៏ត្រេកអរ រីករាយ ចំពោះភាសិត​របស់​ព្រះមានព្រះភាគ ហើយក្រោកអំពី​អាសនៈ ថ្វាយបង្គំលាព្រះមានព្រះភាគ ធ្វើប្រទក្សិណហើយចូលទៅឯអន្ធវ័ន (ព្រៃជាំ) ដើម្បីនៅសម្រាកក្នុងវេលា ថ្ងៃ ​​។ ​</p>
        <p><a class='ref km' id='km៣៣' href='#km៣៣'>៣៣</a>គ្រានោះឯង មានភិក្ខុ ១ រូប ចូលទៅរកព្រះសារីបុត្តមានអាយុ លុះចូលទៅដល់ហើយ បានពោលពាក្យដូចនេះនឹងព្រះសារីបុត្ត មាន អាយុ​​ថា​​ អាវុសោសារីបុត្ត អ្នកសម្តែងសេចក្តីសរសើររឿយៗ នូវភិក្ខុបុណ្ណ​មន្តាណីបុត្ត ឯភិក្ខុបុណ្ណមន្តាណីបុត្តនោះ ដែលព្រះមានព្រះភាគទ្រង់​ពន្យល់​​ណែ​នាំឲ្យក្លាហាន ឲ្យរីករាយដោយធម្មីកថា ហើយក៏ត្រេក​អររីករាយ​នឹងភាសិតរបស់​ព្រះមានព្រះភាគ ហើយក្រោកអំពីអាសនៈ​​​​ថ្វាយបង្គំលាព្រះមាន​ព្រះភាគ ធ្វើប្រទក្សិណរួចហើយ ចេញទៅកាន់​អន្ធវន័​នោះដើម្បី​សម្រាកក្នុងវេលាថ្ងៃ ។ លំដាប់នោះឯង ព្រះសារីបុត្តមានអាយុមាន​សភាព​រួស​រាន់កាន់និសីទនៈ ដើរតាមក្រោយៗ នៃភិក្ខុបុណ្ណមន្តាណីបុត្តមានអាយុ រមិលមើលនូវសីសៈនៃបុណ្ណមន្តាណីបុត្ត ។ គ្រានោះឯង បុណ្ណមន្តាណីបុត្ត​មានអាយុ ដើរចូលទៅកាន់អន្ធវ័នហើយ អង្គុយសម្រាកក្នុងវេលាថ្ងៃ ទៀប​ម្លប់​​​​​ឈើមួយ ចំណែកខាងព្រះសារីបុត្តមានអាយុ ក៏ចូលទៅកាន់អន្ធវ័ន​ហើយ​​អង្គុយ សម្រាក ក្នុងវេលាថ្ងៃ ទៀបម្លប់ឈើមួយដែរ ។</p>
        <p><a class='ref km' id='km៣៤' href='#km៣៤'>៣៤</a>គ្រានោះឯង ព្រះសារីបុត្តមានអាយុ ចេញអំពីទីពួនក្នុង សាយណ្ហសម័យ ហើយចូលទៅរកបុណ្ណមន្តាណីបុត្ត មានអាយុ លុះចូល ទៅដល់ហើយ ក៏ពោលពាក្យរាក់ទាក់ សំណេះសំណាល មួយអន្លើដោយ បុណ្ណមន្តាណីបុត្តមានអាយុ លុះបញ្ចប់ពាក្យដែលគួររីករាយ នឹងពាក្យ ដែលគួររលឹកហើយ ក៏អង្គុយក្នុងទីសមគួរ ។ លុះព្រះសារីបុត្តមានអាយុ អង្គុយក្នុងទីសមគួរហើយ បានពោលពាក្យដូច្នេះ នឹងបុណ្ណមន្តាណីបុត្ត មានអាយុថា ម្នាលអាវុសោ លោកមានអាយុ ប្រព្រឹត្តព្រហ្មចរិយធម៌ ក្នុង​សម្នាក់​ព្រះមានព្រះភាគរបស់​យើងដែរឬ ។ បុណ្ណមន្តាណីបុត្ត​មានអាយុ​តបថា​ ម្នាលអាវុសោ យ៉ាងហ្នឹងហើយ។​​​​ ម្នាលអាវុសោ​លោកមានអាយុ ប្រព្រឹត្តព្រហ្មចរិយធម៌ ក្នុងសម្នាក់ព្រះមានព្រះភាគ ដើម្បី​បរិសុទ្ធនៃ​សីល ឬ ។ ម្នាលអាវុសោ ការប្រព្រឹត្តនេះ មិនមែ​នត្រឹម​ប៉ុណ្ណោះ​ទេ ។ ម្នាល​អាវុសោ ចុះលោកមានអាយុ ប្រព្រឹត្ត​ព្រហ្មចរិយធម៌ក្នុងសម្នាក់​ព្រះមាន​ព្រះភាគ ដើម្បីបរិសុទ្ធនៃចិត្ត ឬ ។ ម្នាលអាវុសោ មិនមែនតែ​ត្រឹម​ប៉ុណ្ណោះ​ទេ ។ ម្នាលអាវុសោ ចុះ លោកមានអាយុប្រព្រឹត្តព្រហ្មចរិយធម៌ ក្នុងសម្នាក់​នៃព្រះមានព្រះភាគដើម្បីបរិសុទ្ធនៃ ទិដ្ឋិ ឬ ។ ម្នាលអាវុសោ មិនមែនតែ​ត្រឹម​ប៉ុណ្ណោះទេ ។ ម្នាលអាវុសោ ចុះលោកមានអាយុ ប្រព្រឹត្តព្រហ្មចរិយធម៌ ក្នុងសម្នាក់ព្រះមានព្រះភាគ ដើម្បីបរិសុទ្ធនៃកង្ខាវិតរណៈ ឬ ។ ម្នាល​អាវុសោ មិនមែនតែត្រឹមប៉ុណ្ណោះទេ ។ ម្នាលអាវុសោ ចុះលោកមានអាយុ​ប្រព្រឹត្តព្រហ្មចរិយធម្ម ក្នុងសម្នាក់ព្រះមានព្រះភាគ ដើម្បីបរិសុទ្ធនៃមគ្គា​មគ្គញ្ញាណទស្សនៈ ឬ ។ ម្នាលអាវុសោ មិនមែនតែត្រឹមប៉ុណ្ណោះទេ ។ ម្នាលអាវុសោ ចុះលោកមានអាយុ ប្រព្រឹត្តព្រហ្មចរិយធម៌ ក្នុងសម្នាក់​ព្រះមាន​ព្រះភាគ ដើម្បីបរិសុទ្ធនៃបដិបទាញណទស្សនៈ ឬ ។ ម្នាល​អាវុសោ មិនមែនតែត្រឹមប៉ុណ្ណោះទេ ។ ម្នាលអាវុសោ លោកមានអាយុ​ប្រព្រឹត្ត​ព្រហ្មរិយធម៌ ក្នុងសម្នាក់ព្រះមានព្រះភាគ ដើម្បី​បរិសុទ្ធិ​នៃញាណ-​ទស្សនៈឬ ។ ម្នាលអាវុសោ មិនមែនតែត្រឹមប៉ុណ្ណោះទេ ។ ព្រះសារីបុត្តមាន​អាយុ មានថេរវាចារថា កាលបើខ្ញុំសួរថា ម្នាលអាវុសោលោកមាន​អាយុប្រ​ព្រឹត្ត​ព្រហ្មចរិយធម៌ ក្នុងសម្នាក់នៃព្រះមានព្រះភាគ​ដើម្បីបរិសុទ្ធិនៃ​សីល​ឬ​ លោកនិយាយថា ម្នាលអាវុសោ មិនមែនតែត្រឹមប៉ុណ្ណោះទេ កាល​បើខ្ញុំ​​សួរថា ម្នាលអាវុសោ លោកមានអាយុប្រព្រឹត្តព្រហ្មច​រិយធម៌​ ក្នុង​សម្នាក់​ព្រះមានព្រះភាគ ដើម្បីបរិសុទ្ធិនៃចិត្តឬ លោកនិយាយ​ថា ម្នាលអាវុសោ មិនមែនតែត្រឹមប៉ុណ្ណោះទេ កាលបើខ្ញុំសួរថា ម្នាលអាវុសោ លោកមានអាយុ ប្រព្រឹត្តព្រហ្មចរិយធម៌​ ក្នុងសម្នាក់ព្រះមានព្រះភាគ ដើម្បីបរិសុទ្ធិនៃទិដ្ឋិឬ លោកនិយាយថា ម្នាលអាវុសោ មិនមែនតែត្រឹមបុណ្ណោះទេ ម្នាលអាវុសោ ដើម្បីបរិសុទ្ធិនៃកង្ខាវិតរណៈឬ... ម្នាលអាវុសោ ដើម្បីបរិសុទ្ធិ​នៃមគ្គាមគ្គ-​ញ្ញណ​​​​​​​​​​​​​​​​​ទស្សនៈឬ... ម្នាលអាវុសោ ដើម្បីបរិសុទ្ធិនៃបដិបទាញាណទស្សនៈឬ កាលបើខ្ញុំសួរថា ម្នាលអាវុសោ លោកមានអាយុ ប្រព្រឹត្តព្រហ្មចរិយធម៌​ក្នុង​សម្នាក់​​​ព្រះមានព្រះភាគ ដើម្បីបរិសុទ្ធនៃញាណទស្សនៈឬ លោកនិយាយ​ថា ​​ម្នាល​អាវុសោ មិនមែនតែត្រឹមប៉ុណ្ណោះទេ ម្នាលអាវុសោ (បើយ៉ាងនេះ) ចុះលោក​មាន​អាយុ​ ប្រព្រឹត្តព្រហ្មចរិយធម៌ ក្នុងសម្នាក់នៃព្រះមានព្រះភាគ​ដើម្បីអ្វី ។ បុណ្ណមន្តាណីបុត្តតបថា ម្នាលអាវុសោ ព្រហ្មចរិយធម៌ដែលខ្ញុំ ប្រព្រឹត្តក្នុង​សម្នាក់​ព្រះមានព្រះភាគ ដើម្បីអនុបាទាបរិនិព្វានទេតើ ។ ម្នាល​អាវុសោ សីល​វិសុទ្ធិ ជាអនុបាទាបរិនិព្វានឬ ។ ម្នាលអាវុសោ នេះ​មិន​ មែន​ទេ ​។ ម្នាល​អាវុសោ ចុះចិត្តវិសុទ្ធិ ជាអនុបាទាបរិនិព្វានឬ ។ ម្នាល​អាវុសោ នេះមិនមែន​ទេ ។ ម្នាលអាវុសោ ទិដ្ឋិវិសុទ្ធិ ជាអនុបាទាបរិនិព្វានឬ ។ ម្នាលអាវុសោ នេះមិនមែនទេ ។ ម្នាលអាវុសោ​ ចុះកង្ខាវិតរណវិសុទ្ធិ ជា​អនុបាទាបរិនិព្វានឬ ។ ម្នាលអាវុសោ នេះមិនមែនទេ ។ ម្នាលអាវុសោ មគ្គាមគ្គ​ញ្ញាណទស្សនវិសុទ្ធិ ជាអនុបាទាបរិនិព្វានឬ ។ ម្នាលអាវុសោ នេះ​មិន​​មែនទេ ។ ម្នាលអាវុសោ ចុះបដិបទាញណទស្សនវិសុទ្ធិ ជាអនុបាទា​ប​រិនិព្វានឬ ។ ម្នាលអាវុសោ នេះមិនមែនទេ ។ ម្នាលអាវុសោ ញាណ​ទស្សន-​វិសុទ្ធិ ជាអនុបាទាបរិនិព្វានឬ ។ ម្នាលអាវុសោ នេះមិនមែនទេ ។ ម្នាល​អាវុសោ ចុះអនុបាទាបរិនិព្វានក្រៅអំពីធម៌​ទាំងនេះឬ ។ ម្នាលអាវុសោ នេះ​មិន​មែន​ទេ ។ ព្រះសារីបុត្តសួរថា កាលខ្ញុំសួរថា ម្នាលអាវុសោ សីលវិសុទ្ធិជា​អនុបាទាបរិនិព្វានឬ លោកឆ្លើយថា អាវុសោ នេះមិនមែនទេ កាល​ខ្ញុំសួរ​ថា ម្នាលអាវុសោ ចុះចិត្តវិសុទ្ធិ ជាអនុបាទាបរិនិព្វានឬ លោកឆ្លើយថា ម្នាល​អាវុសោ នេះមិនមែនទេ ម្នាលអាវុសោ ទិដ្ឋិវិសុទ្ធិ ជាអនុបាទាបរិនិព្វានឬ ។បេ។ ម្នាលអាវុសោ ចុះកង្ខា​វិតរណវិសុទ្ធិឬ... ម្នាលអាវុសោ ចុះមគ្គា-​មគ្គញ្ញាណទស្សនវិសុទ្ធិឬ... ម្នាលអាវុសោ ចុះបដិ​បទាញណទស្សនវិសុទ្ធិ​ឬ... កាលខ្ញុំសួរថា ម្នាលអាវុសោ ញាណទស្សនវិសុទ្ធិ ជាអនុបាទាប​រិនិព្វាន​ឬ លោកឆ្លើយថា ម្នាលអាវុសោនេះមិនមែនទេ កាលខ្ញុំសួរថា ម្នាលអាវុសោ ចុះអនុ​បាទបរិនិព្វានក្រៅអំពីធម៌ទាំងនេះឬ លោកឆ្លើយថា ម្នាលអាវុសោ នេះ​មិ​ន​មែនទេ ម្នាលអាវុ​សោ (កាលបើយ៉ាងនេះ) ចុះសេចក្តីនៃភាសិតនេះ តើលោកយល់យ៉ាងណា ។</p>
        <p><a class='ref km' id='km៣៥' href='#km៣៥'>៣៥</a>បុណ្ណមន្តាណីបុត្តតបថា ម្នាលអាវុសោ បើព្រះមានព្រះភាគ បញ្ញត្តនូវសីលវិសុ​ទ្ធិ ថាជាអនុបាទាបរិនិព្វានហើយ ឈ្មោះថាបញ្ញត្តនូវ សឧបាទាន ថាជាអនុបាទាបរិនិព្វានទៅវិញ ។ ម្នាលអាវុសោ បើព្រះមាន ព្រះភាគបញ្ញត្តនូវចិត្តវិសុទ្ធិថា ជាអនុបាទាបរិនិព្វានហើយ ឈ្មោះ ថាបញ្ញត្ត នូវសឧបាទានថា ជាអនុបាទាបរិនិព្វានទៅវិញ ។ ម្នាលអាវុសោ បើព្រះមាន ព្រះភាគបញ្ញត្តនូវទិដ្ធិវិសុទ្ធិ ថាជាអនុបាទាបរិនិព្វានហើយ ឈ្មោះថាបញ្ញត្ត នូវសឧបាទានថាជា អនុបាទាបរិនិព្វានទៅវិញ ។ ម្នាលអាវុសោ បើព្រះមាន ព្រះភាគបញ្ញត្តនូវកអង្ខាវិតរណវិសុទ្ធិថា​ ​ជាអនុបាទាបរិនិព្វានហើយ ឈ្មោះ ថាបញ្ញត្តនូវសឧបាទានថា ជាអនុបាទាបរិនិព្វានទៅវិញ ។ ម្នាលអាវុសោ បើ ព្រះមានព្រះភាគបញ្ញត្ត នូវមគ្គញ្ញាណទស្សនវិសុទ្ធិថា ជាអនុបាទបរិនិព្វាន ហើយ ឈ្មោះថាបញ្ញត្តនូវសឧបាទានថា ជាអនុបាទាបរិនិព្វានទៅវិញ ។ ម្នាលអាវុសោ បើព្រះមានព្រះភាគបញ្ញត្តនូវបដិបទាញាណទស្សនវិសុទ្ធិ ថា ជាអនុបាទាបរិនិព្វានហើយ ឈ្មោះថាបញ្ញត្តនូវសឧបាទាន ថាជា អនុបាទា​បរិនិព្វានទៅវិញ ។ ម្នាលអាវុសោ បើព្រះមាន ព្រះភាគបញ្ញត្ត នូវ ញាណ​ទស្សនវិសុទ្ធិ ថាជាអនុបាទាបរិនិព្វានហើយ ឈ្មោះថាបញ្ញត្តនូវឧបា​ទាន ថាជាអនុបាទាបរិនិព្វានហើយ ឈ្មោះថាបញ្ញត្តនូវសឧបាទាន ថាជា អនុបាទាបរិនិព្វានទៅ វិញ ។ ម្នាលអាវុសោ បើអនុបាទាបរិនិព្វាន ក្រៅអំពី ធម៌ទាំងនេះហើយ បុថុជ្ជនក៏គង់ បរិនិព្វានបាន ម្នាលអាវុសោ ព្រោះបុថុជ្ជន ក្រៅអំពីធម៌ទាំងនេះឯង ។ ម្នាលអាវុសោ បើដូច្នោះ ខ្ញុំនឹងធ្វើ សេចក្តី ឧបមា ដល់លោក បុរសជាអ្នកប្រាជ្ញពួកខ្លះ ក្នុងលោកនេះគង់ដឹង​ច្បាស់នូវ សេចក្តី នៃភាសិត ដោយសេចក្តីឧបមាបាន ។</p>
        <p><a class='ref km' id='km៣៦' href='#km៣៦'>៣៦</a>ម្នាលអាវុសោ ដូចជាព្រះបាទបសេនទិកោសល ទ្រង់នៅគ្រប់ គ្រងក្រុង សាវត្តី មានកិច្ចនីមួយដែលត្រូវធ្វើជា ប្រញាប់ប្រញាល់ កើតឡើង ក្នុងស្រុកសាកេត ជនទាំង​ឡាយដែលនៅត្រង់ចន្លោះក្រុង​សាវត្ថីនឹងក្រុង​សា​កេត គប្បីរៀបចំនូវរថព្រះទីនាំងទាំង ៧ ថ្វាយព្រះបាទបសេនទិ​កោស​ល​នោះ​រួចហើយម្នាលអាវុសោ ទើបព្រះបាទបសេនទិកោសល ទ្រង់ស្តេចចេញ​អំពី​ក្រុងសាវត្ថី ឡើងព្រះទីនាំងទី ១ ទៀបទ្វារព្រះ​រាជវាំងខាងក្នុង ទ្រង់ ស្តេចដោយរថព្រះទីនាំងទី ១ ក៏បានដល់ទៅរថព្រះទីនាំងទី ២ ហើយលះ​បង់​រថព្រះទីនាំងទី ១ ឡើងគង់រថព្រះទីនាំងទី ២ ទ្រង់ស្តេចដោយ​រថព្រះ​ទី​នាំ​ងទី ២ ក៏បានដល់រថព្រះទីនាំងទី ៣ ទ្រង់លះ​បង់​រថព្រះ​ទីនាំងទី ២ រួច​ឡើង​​គង់រថព្រះទីនាំងទី ៣ ទ្រង់សេ្តចដោយរថព្រះទីនាំង ទី ៣ ក៏បាន​ដល់រ​ថ​ព្រះ​ទីនាំងទី៤ ទ្រង់លះបង់រថព្រះទីនាំងទី ៣ ក៏ឡើងគង់រថព្រះទីនាំងទី ៤ ទ្រង់ស្តេចដោយរថព្រះទីនាំងទី ៤ ក៏បានដល់រថព្រះទីនាំងទី ៥ ទ្រង់​លះ​បង់​​រថព្រះទី ៤ រួចឡើងគង់រថព្រះទីនាំងទី ៥ ទ្រង់ស្តេចដោយរថ​ព្រះ​ទី​នាំង​​ទី​​​ ៥ ក៏បានដល់រថព្រះទីនាំងទី ៦ ទ្រង់លះបង់រថ​​​​​​ព្រះទីនាំងទី៥ រួច​ឡើង​​គង់​​រថព្រះទីនាំងទី ៦ ទ្រង់ស្តេចដោយរថ​ព្រះនាំងទី ៦ ក៏បាន​ដល់​រថ​ព្រះ​ទី​នាំង​ទី ៧ ទ្រង់លះបង់រថព្រះទីនាំង ៦ រួចឡើងគង់រថព្រះទីនាំងទី ៧ ទ្រង់​ស្តេច​​​ដោយរថ​ព្រះនាំងទី ៧ ក៏បានដល់ទៅក្រុង​សាកេត ទ្រង់ប្រថាប់នៅ​ត្រង់​​ទ្វារ​ខាងក្នុង​ព្រះរាជ​វាំង ពួកមិត្រ​អាមាត្យ​ជា​ញាតិ​​សាលោហិត ​នាំគ្នា​ក្រាប​​​​​​បង្គំទូលសួរព្រះអង្គ ក្នុងកាលដែល​ស្តេច​ដល់​​ទ្វារ​​ ខាង​ក្នុងព្រះ​រាជវាំង​នោះ យ៉ាងនេះថា បពិត្រមហារាជព្រះអង្គ​ស្តេច​ចេញ​ពីក្រុងសាវត្ថី ដោយ​រថ​​​​ព្រះទីនាំងតែមួយនេះ ដល់មកទ្វារខាង​ក្នុង​ព្រះរាជវាំងនៃក្រុង​សាកេត​តែ​ម្តង​ឬ ម្នាលអាវុសោ (បើគេសួរយ៉ាងនេះ) ព្រះបាទបសេនទិកោសល​ទ្រង់​ដោះ​ស្រាយដូចម្តេច ទើបឈ្មោះថា​ដោះ​ស្រាយ​​ដោយប្រពៃ ។ ម្នាលអាវុសោ ព្រះបាទបសេនទិកោសល កាលបើ​ដោះស្រាយយ៉ាងនេះ ឈ្មោះថាដោះ​ស្រាយ​​​ដោយប្រពៃថា យើងនៅ​អាស្រ័យ​ឯក្រុងសាវត្ថី (ឯណោះទេ) តែ​មាន​កិច្ច​នីមួយយ៉ាងរួសរាន់​ កើត​ឡើង​ក្នុងក្រុងសាកេតនេះ ក៏បណ្តាជនក្នុង​ចន្លោះ​​​​ក្រុងសាវត្ថីនិង​ក្រុងសា​កេត​​​​​បាន​​រៀ​ប​ចំរថ ៧ ឲ្យយើងទើប​យើង​ចេញ​​​​មកពីក្រុង​សាវត្ថីបាន​ឡើង​ជិះរថទី ១ គ្រង់ទ្វារខាងក្នុងព្រះរាជវាំង មក​ដោយ​រថទី ១ ក៏បានដល់រថទី ២ ក៏លះបង់រថទី ១ ហើយឡើងជិះរថ ទី ២ មកដោយរថទី ២ ក៏បានដល់រថទី ៣ លះបង់រថទី ២ ហើយឡើងជិះរថទី ៣ មក​ដោយ​រថទី ៣ ក៏បានដល់រថទី ៤ លះបង់រថទី ៣ ហើយ​ឡើង​ជិះរថទី ៤ មក​ដោយ​រ​ថទី ៤ ក៏បានដល់រថ ទី ៥ លះបង់រថទី ៤ ហើយ​ឡើងជិះរថទី ៥ មក​ដោយរថទី ៥ ក៏បានដល់រថទី ៦ លះបង់រថទី ៥ ឡើង​ជិះ​រថទី ៦ មក​ដោយ​រថទី ៦ ក៏បានដល់រថទី ៧ លះបង់រថទី ៦ ឡើង​ជិះ​រថ​ទី ៧ មកដោយរថទី ៧ ទើបបានដល់មកក្រុងសាកេត ត្រង់​ទ្វារ​ខាង​ក្នុង​ព្រះ​រាជ​​វាំងនេះ ម្នាល​អាវុសោ ព្រះបាទ​បសេនទិកោសល កាលបើដោះ​ស្រាយ​យ៉ាង​នេះ ទើប​ឈ្មោះ​​ថាដោះស្រាយដោយប្រពៃ មានឧបមាដូចម្តេចមិញ ម្នាលអាវុសោ ឯសីលវិសុទ្ធិមានប្រយោជន៍ត្រឹមតែចិត្តវិសុទ្ធិ ចិត្តវិសុទ្ធិ មាន​ប្រយោជ​​ន៍​​​​ត្រឹមតែទិដ្ឋិវិសុទ្ធិ ទិដ្ឋិវិសុទ្ធិមានប្រយោជន៍ ត្រឹមតែកង្ខាវិតរណ-​វិសុទ្ធិ កង្ខាវិត​រណវិសុទ្ធិមានប្រយោជន៍ ​ត្រឹមតែមគ្គាមគ្គញ្ញាណទស្សនវិសុទ្ធិ មគ្គាមគ្គញ្ញាណទស្សនវិសុទ្ធិ មានប្រយោជន៍ត្រឹម​តែ បដិបទា​ញណ​ទស្សន​-វិសុទ្ធិ បដិបទាញណទស្សន​វិសុទ្ធិ មានប្រយោជន៍ត្រឹម​តែ​ញាណ​ទស្សន-​វិសុទ្ធិ ញាណទស្សនវិសុទ្ធិ មានប្រយោជន៍ត្រឹមតែញាណទស្សនវិសុទ្ធិ ញាណ​​​​ទស្សនវិសុទ្ធិ មានប្រយោជន៍ត្រឹមតែអនុបាទាបរិនិព្វាន ម្នាល​អាវុសោ ព្រហ្មចរិយធម៌ដែលខ្ញុំប្រព្រឹត្តក្នុងសម្នាក់ព្រះមានព្រះភាគ (នេះ) ដើម្បី​​​​អនុ​បាទាបរិនិព្វាន តែម៉្យាងប៉ុណ្ណោះ សេចក្តីនេះក៏មាន​ឧបមេយ្យ​ដូច្នោះ​​ឯង ។</p>
        <p><a class='ref km' id='km៣៧' href='#km៣៧'>៣៧</a>កាលបើបុណ្ណមន្តាណីបុត្ត មានអាយុ ពោលយ៉ាងនេះហើយ ព្រះសារីបុត្ត មាន​អាយុ បានសួរបុណ្ណមន្តាណីបុត្ត មានអាយុយ៉ាងនេះថា លោកមានអាយុឈ្មោះអ្វី ពួកសព្រហ្មចារី ស្គាល់ឈ្មោះលោកមានអាយុថា ដូចម្តេច ។ ព្រះបុណ្ណមន្តាណីបុត្តតបថា ម្នាលអាវុសោខ្ញុំឈ្មោះបុណ្ណៈ តែ ពួកសព្រហ្មចារីស្គាល់ឈ្មោះខ្ញុំថា មន្តាណីបុត្ត ។ ព្រះសារីបុត្ត មានថេរវា ចាតបវិញថា ម្នាលអាវុសោ អស្ចារ្យណាស់ ម្នាលអាវុសោ ចំឡែកណាស់ ត្រង់ការណ៍ដែលសាវ័ក ជាអ្នកចេះដឹង យល់នូវពាក្យប្រៀនប្រដៅ របស់ ព្រះ សាស្តាដោយប្រពៃ ដូចជាព្រះបុណ្ណមន្តាណីបុត្ត មានអាយុ ពិចារណា រឿយៗ (នូវកថាវត្ថុ ទាំង ១០) ហើយដោះស្រាយប្រស្នា ដ៏ជ្រាលជ្រៅៗ យ៉ាង នោះឈ្មោះថាជាលោភ របស់ពួកសព្រហ្មចារី ទាំងជាតិជាមនុស្សក៏ឈ្មោះ ថា​​ពួកសព្រហ្មចារីបានល្អហើយ ត្រង់ដែលពួកសព្រហ្មចារីបុគ្គល បាន ឃើញបានចូលទៅអង្គុយជិត នូវព្រះបុណ្ណមន្តាណីបុត្ត​មានអាយុ ទោះបីពួក សព្រហ្មចារី ថែរក្សាដោយធ្វើរង្វេលសំពត់លើក្បាល ហើយឲ្យព្រះបុណ្ណ មន្តាណីបុត្តមានអាយុ អង្គុយលើនេះ គប្បីបានឃើញ បានចូលទៅអង្គុយ ជិត នូវព្រះបុណ្ណមន្តាណីបុត្តមានអាយុ ឈ្មោះថាជាលាភរបស់ ពួកស ព្រហ្មចារីទាំងនោះផង ជាតិជាមនុស្សក៏ឈ្មោះពួកសព្រហ្មចារីទាំងនោះ បាន​​​​​​ល្អ​​​​​​​​​​​​​​​ហើយផង ឈ្មោះថាជាលាភ របស់យើងផង ជាតិជាមនុស្ស ក៏ឈ្មោះ​ថា​យើង​​បានដោយល្អផង ត្រង់ដែលពួកយើងបានឃើញ បានចូលមក​អង្គុយ​​​​​​ជិត​​ នូវព្រះបុណ្ណមន្តាណីបុត្តមានអាយុ ។</p>
        <p><a class='ref km' id='km៣៨' href='#km៣៨'>៣៨</a>កាលបើព្រះសារីបុត្តពោលយ៉ាងនេះហើយ ព្រះបុណ្ណមន្តា ណីបុត្តមានអាយុ បានសួរព្រះសារីបុត្តមានអាយុយ៉ាងនេះថា ចុះលោក​មានអាយុ ឈ្មោះអ្វី ពួកសព្រហ្មចារី ស្គាល់ឈ្មោះលោកមាន​អាយុថាដូច​ម្តេច ។ ព្រះសារីបុត្តឆ្លើយថា ម្នាលអាវុសោ ខ្ញុំឈ្មោះឧបតិស្សៈតែពួក​ស​ព្រហ្មចារី ស្គាល់ឈ្មោះខ្ញុំថា សារីបុត្ត ។ ព្រះបុណ្ណមន្តាណីបុត្តមានថេរ វាចា​ថា ឱពុទ្ធោអើយ យើងបានប្រឹក្សាជាមួយនឹងសាវ័ក ដែលទុកស្មើនឹង​ព្រះសាស្តា​ផងតើ តែឥតដឹងថាលោកមានអាយុ ឈ្មោះសារីបុត្តសោះ ប្រសិនបើយើងដឹងថា លោកមានអាយុ ឈ្មោះសារីបុត្ត​ពិតហើយ​ពាក្យ​ឆ្លើយ​ឆ្លងមានប្រមាណប៉ុណ្ណោះ ប្រហែលជាយើង ឆ្លើយមិនច្បាស់លាស់ទេ ម្នាលអាវុសោ អស្ចារ្យណាស់ ម្នាលអាវុសោ ចម្លែកណាស់ត្រង់ការណ៍​ដែលសាវ័កជាអ្នកចេះដឹង យល់នូវពាក្យប្រៀនប្រដៅ របស់ព្រះសាស្តា​ដោយ​ប្រពៃ ដូចជា​ព្រះសារីបុត្តមានអាយុ បានពិចារណារឿយៗ ហើយ​សាកសួរប្រស្នា ដ៏ជ្រាលជ្រៅៗ យ៉ាងនោះ ឈ្មោះថាជាលាភរបស់ពួក​ស​ព្រហ្មចារី ជាតិជាមនុស្សក៏ឈ្មោះថាពួកសព្រហ្មចារី​បានល្អហើយ ត្រង់ដែល​ពួកសព្រហ្មចារីបានឃើញ បានចូលអង្គុយជិត នូវព្រះសារីបុត្ត​​មានអាយុ ទោះបីពួកសព្រហ្មចារី ថែរក្សាដោយធ្វើរង្វេលសំពត់លើក្បាល ហើយឲ្យ​ព្រះ​សារីបុត្តមាន​អាយុអង្គុយលើនោះគប្បីបានឃើញ បានចូលទៅអង្គុត​ជិត​នូវ​​ព្រះសារីបុត្តមាន​អាយុ ឈ្មោះថាជាលាភរបស់ពួកស​ព្រហ្មចារីទាំង​នោះ​ផង ជាតិជាមនុស្សក៏ឈ្មោះថា​ពួកសព្រហ្មចារីទាំងនោះបានល្អហើយផង ឈ្មោះ​​ថាជាលាភរបស់យើងផង ជាតិជាមនុស្ស ក៏ឈ្មោះថាយើងបា​ន​ល្អ​ហើយ​ផង ត្រង់ដែលយើងបានឃើញ បានចូលមកអង្គុយជិតនូវ​ព្រះ​សា​រី​បុត្តមានអាយុ ។ ព្រះមហានាគទាំងពីរអង្គនោះ បានអនុមោទនា​ត្រេកអរ​នឹងភាសិត​នៃគ្នានិងគ្នា ដូចបានរៀបរាប់មកនេះឯង ។ ចប់</p>
        <p>រថវិនឹតសូត្រទី ៤​ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>