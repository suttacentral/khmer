<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn3.15' lang='km'>
        <header>
            <ul>
            </ul>
            <h1>ទុតិយសង្គាមវត្ថុសូត្រ ទី ៥</h1>
        </header>
        <p><a class='ref km' id='km376' href='#km376'>៣៧៦</a>គ្រានោះឯង ព្រះបាទអជាតសត្តុវេទេហិបុត្ត ជាឥស្សរៈក្នុងដែនមគធៈ ទ្រង់រៀបចតុរង្គសេនាទៅច្បាំង នឹងព្រះបាទបសេនទិកោសល​ ព្ធដ៏ដែនកាសី ។ ព្រះបាទ​បសេនទិកោសល បានឮដំណឹងថា ព្រះបាទអជាតសត្តុវេទេហិបុត្ត ជាឥស្សរៈក្នុងដែនមគធៈ រៀបចតុរង្គសេនា លើកមកច្បាំងនឹងព្រះអង្គ ព្ធដ៏ដែនកាសីហើយ ។ ទើបព្រះបាទបសេនទិកោសល​ ស្ដេចរៀបចតុរង្គសេនា ទៅតទល់គ្នានឹងព្រះបាទអជាតសត្តុវេទេហិបុត្ត ជាឥស្សរៈក្នុងដែនមគធៈ ព្ធដ៏ដែនកាសី ។ គ្រានោះឯង ព្រះបាទអជាតសត្តុវេទេហិបុត្ត ជាឥស្សរៈក្នុងដែនមគធៈ និងព្រះបាទបសេនទិកោសលក៏ច្បាំងគ្នា ។ ឯក្នុងសង្រ្គាមនោះឯង ព្រះបាទបសេនទិ-កោសល ញ៉ាំងព្រះបាទអជាតសត្តុវេទេហិបុត្ត ជាឥស្សរៈក្នុងដែនមគធៈឲ្យចាញ់ ហើយចាប់យកព្រះបាទអជាតសត្តុវេទេហិបុត្ត ជាឥស្សរៈក្នុងដែនមគធៈនោះបានទាំងរស់ ។</p>
        <p><a class='ref km' id='km377' href='#km377'>៣៧៧</a>គ្រានោះឯង ព្រះបាទបសេនទិកោសល មានសេចក្ដីត្រិះរិះថា ព្រះបាទអជាតសត្តុវេទេហិបុត្ត ជាឥស្សរៈក្នុងដែនមគធៈនេះ ប្រទូស្ដនឹងអាត្មាអញ ដែលជាអ្នកមិនប្រទូស្ដ ពិតមែនហើយ តែថាស្ដេចនេះ ត្រូវជាក្មួយរបស់អាត្មាអញ បើដូច្នេះ មានតែអាត្មាអញរឹបយកពលដំរីទាំងអស់ រឹបយកពលសេះទាំងអស់ រឹបយកពលរថទាំងអស់ រឹបយកពលថ្មើរជើងទាំងអស់ របស់ព្រះបាទអជាតសត្តុវេទេហិបុត្ត ជាឥស្សរៈក្នុងដែនមគធៈ ហើយលែងព្រះបាទអជាតសត្តុនោះ ឲ្យរួចទៅទាំងរស់វិញ​ ។ លំដាប់នោះឯង ព្រះបាទបសេនទិកោសល បានរឹបយកពលដំរីទាំងអស់ រឹបយកពលសេះទាំងអស់ រឹបយកពលរថទាំងអស់ រឹបយកពលថ្មើរជើងទាំងអស់ របស់ព្រះបាទអជាតសត្តុវេទេហិបុត្ត ជាឥស្សរៈក្នុងដែនមគធៈ ហើយលែងព្រះបាទអជាតសត្តុនោះ ឲ្យរួចទៅទាំងរស់វិញ ។</p>
        <p><a class='ref km' id='km378' href='#km378'>៣៧៨</a>គ្រានោះឯង ភិក្ខុច្រើនរូប ស្លៀកស្បង់ប្រដាប់បាត្រចីវរក្នុងបុព្វណ្ហសម័យ ចូលទៅបិណ្ឌបាតក្នុងក្រុងសាវត្ថី លុះត្រាច់ទៅបិណ្ឌបាតក្នុងក្រុងសាវត្ថីហើយ ត្រឡប់មក​ពីបិណ្ឌបាតវិញ ក្នុងពេលក្រោយភត្ត ក៏ចូលទៅគាល់ព្រះមានព្រះភាគ លុះចូលទៅដល់ ថ្វាយបង្គំព្រះមានព្រះភាគ ហើយអង្គុយក្នុងទីសមគួរ ។ លុះភិក្ខុទាំងនោះ អង្គុយក្នុងទីសមគួរហើយ ក្រាបបង្គំទូលព្រះមានព្រះភាគដូច្នេះថា បពិត្រព្រះអង្គដ៏ចម្រើន ព្រះបាទអជាតសត្តុវេទេហិបុត្ត ជាឥស្សរក្នុងដែនមគធៈ ទ្រង់រៀបចតុរង្គសេនាលើកទៅច្បាំង នឹងព្រះបាទបសេនទិកោសល ព្ធដ៏ដែនកាសីឯណោះ បពិត្រព្រះអង្គដ៏ចម្រើន ឯព្រះបាទបសេនទិកោសល បានឮដំណឹងថា ព្រះបាទអជាតសត្តុវេទេហិបុត្ត ជាឥស្សរៈក្នុងដែនមគធៈ រៀបចតុរង្គសេនាមកច្បាំងនឹងព្រះអង្គ ព្ធដ៏ដែនកាសីហើយ បពិត្រព្រះអង្គដ៏ចម្រើន ទើបព្រះបាទបសេនទិកោសល រៀបចតុរង្គសេនាទៅចាំតទល់គ្នា នឹងព្រះបាទអជាតសត្តុវេទេហិបុត្ត ជាឥស្សរៈក្នុងដែនមគធៈ ព្ធដ៏ដែនកាសី បពិត្រព្រះអង្គដ៏ចម្រើន ឯព្រះបាទអជាតសត្តុវេទេហិបុត្ត ជាឥស្សរៈក្នុងដែនមគធៈ និងព្រះបាទបសេនទិកោសល ក៏ច្បាំងគ្នា បពិត្រព្រះអង្គដ៏ចម្រើន ក៏ក្នុងសង្រ្គាមនោះ ព្រះបាទបសេនទិកោសល ទ្រង់ផ្ចាញ់​ព្រះបាទអជាតសត្តុវេទេហិបុត្ត ជាឥស្សរៈក្នុងដែនមគធៈ ឲ្យបរាជ័យហើយ ចាប់យកព្រះបាទអជាតសត្តុនោះបានទាំងរស់ បពិត្រព្រះអង្គដ៏ចម្រើន គ្រានោះឯង ព្រះបាទ បសេនទិកោសល មានសេចក្ដីត្រិះរិះដូច្នេះថា ព្រះបាទអជាតសត្តុវេទេហិ-បុត្ត ជាឥស្សរៈ ក្នុងដែនមគធៈនេះ ប្រទូស្ដចំពោះអាត្មាអញដែលជាអ្នកមិនប្រទូស្ដ ក៏មែនហើយ តែថា ស្ដេចនោះត្រូវជាក្មួយរបស់អាត្មាអញ បើដូច្នេះ មានតែអាត្មាអញរឹបយកពលដំរីទាំងអស់ រឹបយកពលសេះទាំងអស់ រឹបយកពលរថទាំងអស់ រឹបយកពលថ្មើរជើងទាំងអស់ របស់ព្រះបាទអជាត-សត្តុវេទេហិបុត្ត ជាឥស្សរៈក្នុងដែនមគធៈ ហើយលែងព្រះបាទអជា​តសត្តុនោះឲ្យរួចទៅទាំងរស់វិញ​ ។ បពិត្រព្រះអង្គដ៏ចម្រើន គ្រានោះ ព្រះបាទបសេនទិ​កោសល បានរឹបយកពលដំរីទាំងអស់ រឹបយកពលសេះទាំងអស់ រឹបយកពលរថទាំងអស់ រឹបយកពលថ្មើរជើងទាំងអស់ របស់ព្រះបាទអជាតសត្តុវេទេហិបុត្ត ជាឥស្សរៈ ក្នុងដែនមគធៈ ហើយលែងព្រះបាទអជាតសត្តុនោះ ឲ្យរួចទៅទាំងរស់វិញ ។</p>
        <p><a class='ref km' id='km379' href='#km379'>៣៧៩</a>គ្រាកាលដែលព្រះមានព្រះភាគ ជ្រាបសេចក្ដីនុ៎ះច្បាស់ហើយ ទ្រង់ត្រាស់ព្រះគាថាទាំងនេះក្នុងវេលានោះថា</p>
        <p>ការរឹបជាន់ សម្រេចដល់បុរសនោះ ដរាបណា បុរស់នោះឈ្មោះថារឹបជាន់គេ ដរាបនោះ ជនទាំងឡាយដទៃរឹបជាន់គេក្នុងកាលណា ​គេដែលពួកជនដទៃ​រឹបជាននោះ នឹងរឹបជាន់វិញ ក្នុងកាលនោះ បាបមិនទាន់ឲ្យផល ដរាបណា បុគ្គល​​ពាលតែងសំគាល់បាបនោះ ថាគ្រាន់តែជាហេតុ ដរាបនោះ លុះ តែបាប​ឲ្យផល ក្នុងកាលណាបុគ្គលពាល រមែងដល់នូវទុក្ខ ក្នុងកាលនោះ អ្នក​សម្លាប់គេ តែងបានគេសម្លាប់ខ្លួនវិញ អ្នកឈ្នះគេ តែងបានគេឈ្នះខ្លួនវិញអ្នកជេរគេ តែងបានគេជេរខ្លួនវិញ អ្នកប្រទូស្ដគេ តែងបានគេប្រទូស្ដខ្លួន​វិញ មួយទៀត អ្នកដែលគេរឹបជាន់នោះ រមែងរឹបជាន់ គេវិញតាម ការ​ដែលផ្លាស់ប្ដូរនៃកម្ម ។ </p>
        <footer>
            <p>Copyright and other metadata goes here.</p>
        </footer>
    </article>
</body>
</html>