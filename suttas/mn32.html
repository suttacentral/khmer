<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn32' lang='km'>
        <header>
            <ul>
            </ul>
            <h1>មហាគោសិង្គសូត្រ ទី ២</h1>
        </header>
        <p><a class='ref km' id='km៩' href='#km៩'>៩</a>ខ្ញុំបានស្តាប់មកយ៉ាងនេះ ។ សម័យមួយ ព្រះមានព្រះភាគ ទ្រង់គង់ នៅក្នុងព្រៃគោសិង្គសាលវ័ន ជាមួយព្រះថេរៈជាសាវ័ក សុទ្ធតែមាននាមល្បី ល្បាញ ជាច្រើនអង្គ គឺព្រះសារីបុត្រមានអាយុ ១ ព្រះមោគ្គល្លានមានអាយុ ១ ព្រះមហាកស្សប មានអាយុ ១ ព្រះអនុរុទ្ធមានអាយុ​ ១ ព្រះរេវតមានអាយុ ១ ព្រះអានន្ទមានអាយុ ១ មួយអន្លើនិងព្រះថេរៈជាសាវ័ក ដែលសុទ្ធតែមាន នាមល្បីល្បាយឯទៀតផង ។ គ្រានោះឯង ព្រះមហាមោគ្គល្លានមានអាយុ ចេញចាកទីសម្ងំ ក្នុងសាយណ្ហសម័យ ហើយចូរទៅរកព្រះមហាកស្សបមានអាយុ លុះចូលទៅដល់ហើយ បាននិយាយនឹង ព្រះមហាកស្សបមានអាយុ យ៉ាងនេះថា ម្នាលអាវុសោកស្សប យើងទាំងឡាយនឹងចូល ទៅរកព្រះសារីបុត្រមានអាយុ ដើម្បីស្តាប់ធម៌ ។ ព្រះមហាកស្សបមានអាយុ ទទួល ស្តាប់ព្រះមហាមោគ្គល្លានមានអាយុ​ថា ករុណា អាវុសោ ។ គ្រានោះឯង ព្រះមហា មោគ្គល្លានមានអាយុ ព្រះមហាកស្សបមានអាយុ និងព្រះអនុរុទ្ធមានអាយុ ក៏ចូលទៅរក ព្រះសារីបុត្រមានអាយុ ដើម្បីស្តាប់ធម៌ ។ ព្រះអានន្ទមានអាយុ បានឃើញ ព្រះមហាមោគ្គល្លានមានអាយុ ព្រះមហាកស្សបមានអាយុ និងព្រះអនុរុទ្ធមានអាយុ កំពុងដើរចូលទៅរកព្រះសារីបុត្រមានអាយុ ដើម្បីស្តាប់ធម៌ លុះឃើញហើយក៏ចូលទៅ រកព្រះរេវតមានអាយុ លុះចូលទៅដល់ហើយក៏និយាយ នឹងព្រះរេវតមានអាយុយ៉ាង នេះថា ម្នាលអាវុសោ រេវត ពួកលោកជាសប្បុរសឯណោះ កំពុងចូលទៅរកព្រះ សារីបុត្រមានអាយុ ដើម្បីស្តាប់ធម៌ ម្នាលអាវុសោ រេវត មក​ យើងនឹងចូលទៅ រកព្រះសារីបុត្រមានអាយុ ដើម្បីស្តាប់ធម៌ ។ ព្រះរេវតមានអាយុ ទទួលស្តាប់ ព្រះអានន្ទ មានអាយុថា ករុណា អាវុសោ ។ គ្រានោះឯង ព្រះរេវតមានអាយុនិងព្រះអានន្ទ មានអាយុ ក៏ចូលទៅរកព្រះសារីបុត្រ មានអាយុ ដើម្បី ស្តាប់ធម៌ ។</p>
        <p><a class='ref km' id='km១០' href='#km១០'>១០</a>ព្រះសារីបុត្រមានអាយុ បានឃើញព្រះរេវតមានអាយុនិងព្រះអានន្ទមាន អាយុ កំពុងដើរមកអំពីចម្ងាយ លុះឃើញហើយ ក៏និយាយនឹងព្រះ អានន្ទមានអាយុ យ៉ាងនេះថា អានន្ទមានអាយុ ចូរចូលមក អានន្ទមានអាយុជាឧបដ្ឋាករបស់ព្រះមាន-ព្រះភាគ ជាអ្នកដើរជិតដិតតាមព្រះមានព្រះភាគ មកល្អហើយ ម្នាលអាវុសោ អានន្ទ គោសិង្គសាលវ័ន្តនេះ គួរឲ្យរីករាយ រាត្រីសោត ក៏ប្រាសចាកទោស ដើមឈើ ទាំងឡាយ ក៏មានផ្ការីកស្គុសស្គាយ សព្វកនែ្លង មានក្លិនក្រអូប គួរនាដូចក្លិនទិព្វផ្សព្វ ផ្សាយទៅ ម្នាលអាវុសោ អានន្ទ ចុះព្រៃគោសិង្គសាលវ័ន រុងរឿងដោយភិក្ខុ​ រូបណា ។ ព្រះអានន្ទតបថា ម្នាលអាវុសោ សារីបុត្រ ភិក្ខុក្នុងសាសនានេះ ជាអ្នកចេះចាំច្រើន ទ្រទ្រង់នូវពុទ្ធវចនៈ សន្សំនូវពុទ្ធវចនៈ ធម៌ទាំងឡាយណា មានលំអក្នុងបទដើម មានលំអ ក្នុងបទកណ្តាល មានលំអក្នុងបទចុង ប្រកបដោយអត្ថព្រមទាំងព្យញ្ជនៈ ប្រកាសនូវ ព្រហ្មចរិយៈដ៏បរិសុទ្ធ បរិបូណ៌ទាំងអស់ ធម៌ទាំងឡាយ មានសភាពដូច្នោះ ភិក្ខុនោះក៏ចេះ ចាំច្រើន ស្ទាត់ជំនាញរត់មាត់ ពិចារណា ដោយចិត្ត ដឹងប្រពៃ​ ដោយទិដិ្ឋគឺតណ្ហា ភិក្ខុនោះ រមែងសម្តែងធម៌ ដល់បរិស័ទទាំង​ ៤ ដោយបទនិងព្យញ្ជនៈទាំងឡាយ ជាបរិមណ្ឌល ជាប់តគ្នា ដើម្បីគាស់រំលើងនូវអនុស័យ ម្នាលអាវុសោ សារីបុត្រ ព្រៃគោសិង្គសាលវ័ន រុងរឿងដោយភិក្ខុរូបនេះ ។</p>
        <p><a class='ref km' id='km១១' href='#km១១'>១១</a>កាលបើព្រះអានន្ទមានអាយុ និយាយយ៉ាងនេះហើយ ព្រះសារីបុត្រមាន អាយុ បាននិយាយនឹងព្រះរេវតមានអាយុ យ៉ាងនេះថា ម្នាលអាវុសោរេវត អានន្ទមាន អាយុ បានព្យាករណ៍នូវបដិភានជារបស់ខ្លួនហើយ ឥឡូវនេះ យើងនឹងសួររេវតមានអាយុ ក្នុង សេចកី្ននោះថា ម្នាលអាវុសោរេវត ព្រៃគោសិង្គសាលវ័ន គួររីករាយ រាត្រីក៏ប្រាស​ចាកទោស ឈើទាំងឡាយក៏មានផ្ការីករាយស្គុសស្គាយសព្វកនែ្លង មានក្លិនក្រអូប បីដូចជា ក្លិនទិព្វផ្សព្វផ្សាយទៅ ម្នាលអាវុសោរេវត ព្រៃគោសិង្គសាលវ័នរុងរឿងដោយ សារភិក្ខុរូបណា ។ ម្នាលអាវុសោសារីបុត្រ ភិក្ខុក្នុងសាសនានេះ មានការពួនសម្ងំជាទី រីករាយ ត្រេកអរក្នុងការពួនសម្ងំ ប្រកបរឿយៗ ក្នុងការស្ងប់រម្ងាប់ចិត្តដ៏ប្រព្រឹត្តទៅក្នុង ខាងក្នុង មានឈានមិនសាបសូន្យ ឬមិនបានប្រាសចាកឈាន ប្រកបដោយវិបស្សនា- បញ្ញា ទាំងចម្រើននូវសុញ្ញាគារធម៌ទាំងឡាយ ម្នាលអាវុសោ សារីបុត្រ ព្រៃគោ​-សិង្គសាលវ័ន រុងរឿងដោយសារភិក្ខុ រូបនេះឯង ។</p>
        <p><a class='ref km' id='km១២' href='#km១២'>១២</a>កាលបើព្រះរេវតមានអាយុនិយាយយ៉ាងនេះហើយ ព្រះសារីបុត្រ មានអាយុ បាននិយាយនឹងព្រះអនុរុទ្ធមានអាយុ យ៉ាងនេះថា ម្នាលអាវុសោ អនុរុទ្ធ រេវតមានអាយុ បានព្យាករណ៍បដិភានជារបស់ខ្លួនហើយ ឥឡូវយើងនឹងសួរអនុរុទ្ធមាន អាយុក្នុងសេចក្តីនោះថា ម្នាលអាវុសោ​អនុរុទ្ធ ព្រៃគោសិង្គសាលវ័ន គួររីករាយ រាត្រីក៏ប្រាសចាកទោស ឈើទាំងឡាយក៏មានផ្ការីកស្គុសស្គាយសព្វកនែ្លង មានក្លិន ក្រអូបដូចជាក្លិនទិព្វផ្សព្វផ្សាយទៅ ម្នាលអាវុសោ អនុរុទ្ធ ព្រៃគោសិង្គសាលវ័នរុង រឿងបាន ដោយសារភិក្ខុ​រូបណា ។ ម្នាលអាវុសោ សារីបុត្រ ភិក្ខុក្នុងសាសនានេះ មើលឃើញលោកធាតុទាំង​មួយពាន់ ដោយចក្ខុដូចជាទិព្វដ៏បរិសុទ្ធកន្លងនូវចក្ខុជារបស់ មនុស្ស ម្នាលអាវុសោ សារីបុត្រ ដូចជាបុរសមានចក្ខុនៅលើប្រាសាទដ៏ប្រសើរ មើល ឃើញមណ្ឌល ខ្នងកង់មួយពាន់ ម្នាលអាវុសោសារីបុត្រ ភិក្ខុមើលឃើញលោក ធាតុទាំងមួយពាន់ ដោយចក្ខុដូចជាទិព្វដ៏បរិសុទ្ធកន្លងនូវចក្ខុរបស់មនុស្ស ក៏យ៉ាងនោះ ដែរ ម្នាលអាវុសោសារីបុត្រ ព្រៃគោសិង្គសាលវ័ន រុងរឿងបានដោយសារភិក្ខុ រូបនេះឯង ។</p>
        <p><a class='ref km' id='km១៣' href='#km១៣'>១៣</a>កាលបើព្រះអនុរុទ្ធមានអាយុ និយាយយ៉ាងនេះហើយ ព្រះសារីបុត្រ មានអាយុ បាននិយាយនឹងព្រះមហាកស្សប មានអាយុយ៉ាងនេះថា ម្នាលអាវុសោ កស្សប អនុរុទ្ធមានអាយុ បានព្យាករណ៍នូវបដិភានរបស់ខ្លួនហើយ ឥឡូវនេះ យើងនឹង សួរ មហាកស្សបមានអាយុក្នុងសេចក្តីនោះថា ម្នាលអាវុសោបស្សប ព្រៃគោសិង្គ-សាលវ័ន គួររីករាយ រាត្រីក៏ប្រាសចាកទោស ឈើទាំងឡាយក៏មានផ្ការីកស្គុសស្គាយ សព្វកនែ្លង មាន​កិ្លនក្រអូបបីដូចកិ្លនទិព្វ ផ្សព្វផ្សាយទៅ ម្នាលអាវុសោកស្សប ព្រៃគោ-សិង្គសាលវ័នរុងរឿង ដោយសារភិក្ខុរូបណា ។ ម្នាលអាវុសោសារីបុត្រ ភិក្ខុក្នុង សាសនានេះ ជាអ្នកនៅក្នុងព្រៃខ្លួនឯងផង សរសើរគុណ​នៃអ្នកនៅព្រៃផង ជាអ្នក ប្រព្រឹត្តបិណ្ឌបាតខ្លួនឯងផង សរសើរគុណនៃអ្នកប្រព្រឹត្តបិណ្ឌបាតផង ជាអ្នកទ្រទ្រង់ សំពត់បង្សុកូលខ្លួនឯងផង សរសើរគុណនៃអ្នកទ្រទ្រង់សំពត់បង្សុកូលផង ជាអ្នក ទ្រទ្រង់តែចីវរបីខ្លួនឯងផង សរសើរគុណនៃអ្នកទ្រទ្រង់តែចីវរបីផង ជាអ្នកឥតសេចក្តី ប្រាថ្នាខ្លួនឯងផង សរសើរគុណនៃអ្នកឥតសេចក្តីប្រាថ្នាផង ជាអ្នកសន្តោសខ្លួនឯងផង សរសើរគុណនៃសេចក្តីសន្តោសផង ជាអ្នកស្ងប់ស្ងាត់ខ្លួនឯងផង សរសើរគុណនៃ សេចក្តីស្ងប់ស្ងាត់ផង ជាអ្នកមិនច្រឡូកច្រឡំខ្លួនឯងផង សរសើរគុណនៃសេចក្តីមិន ច្រឡូកច្រឡំផង ជាអ្នកប្រុងប្រៀបព្យាយាមខ្លួនឯងផង សរសើរសេចក្តីប្រុងប្រៀប ព្យាយាមផង ជាអ្នកបរិបូណ៌ ដោយសីលខ្លួនឯងផង សរសើរការបរិបូណ៌ដោយសីល ផង ជាអ្នកបរិបូណ៌ដោយសមាធិខ្លួនឯងផង សរសើរការបរិបូណ៌ដោយសមាធិផង ជា អ្នកបរិបូណ៌ដោយបញ្ញាខ្លួនឯងផង សរសើរការបរិបូណ៌ដោយបញ្ញាផង ជាអ្នកបរិបូណ៌ ដោយវិមុតិ្តខ្លួនឯងផង សរសើរការបរិបូណ៌ដោយវិមុតិ្តផង ជាអ្នកបរិបូណ៌ដោយ វិមុតិ្តញ្ញាណទស្សនៈខ្លួនឯងផង សរសើរការបរិបូណ៌ដោយវិមុតិ្តញ្ញាណទស្សនៈផង ម្នាលអាវុសោសារីបុត្រ ព្រៃគោសិង្គសាលវ៏ន រុងរឿង ដោយសារភិក្ខុរូបនេះឯង ។</p>
        <p><a class='ref km' id='km១៤' href='#km១៤'>១៤</a>កាលបើព្រះមហាកស្សបមានអាយុ និយាយយ៉ាងនេះហើយ ព្រះសារីបុត្រ មានអាយុ និយាយនឹងព្រះមហាមោគ្គល្លានមានអាយុ យ៉ាងនេះថា ម្នាលអាវុសោ មោគ្គល្លាន មហាកស្សបមានអាយុ បានព្យាករណ៍នូវបដិភានជារបស់ខ្លួនហើយ ឥឡូវនេះ យើងនឹងសួរ មហាមោគ្គល្លានមានអាយុក្នុងសេចកី្តនោះថា ម្នាលអាវុសោ មោគ្គល្លាន ព្រៃគោសិង្គសាលវ័ន គួររីករាយ រាត្រីក៏ប្រាសចាកទោស ឈើទាំងឡាយក៏មានផ្ការីក ស្គុសស្គាយសព្វកន្លែង មានក្លិនក្រអូបបីដូចកិ្លនទិព្វផ្សព្វផ្សាយទៅ ម្នាលអាវុសោ មោគ្គល្លាន ព្រៃគោសិង្គសាលវ័ន រុងរឿងដោយសារភិក្ខុរូបណា ។ ម្នាលអាវុសោ សារីបុត្រ ភិក្ខុទាំងឡាយពីររូបក្នុងសាសនានេះ សម្តែងនូវអភិធម្មកថា ភិក្ខុទាំងនោះ សួរគ្នានឹងគ្នា លុះសួរប្រស្នាហើយ ដោះស្រាយដល់គ្នានឹងគ្នា ក៏មិនបានរុករានគ្នាផង កថារបស់ភិក្ខុទាំងនោះ ប្រព្រឹត្តទៅប្រកបដោយធម៌ផង ម្នាលអាវុសោសារីបុត្រ ព្រៃគោសិង្គសាលវ័ន រុងរឿងដោយភិក្ខុ រូបនេះឯង ។</p>
        <p><a class='ref km' id='km១៥' href='#km១៥'>១៥</a>គ្រានោះឯង ព្រះមហាមោគ្គល្លានមានអាយុបាននិយាយនឹងព្រះសារីបុត្រ មានអាយុ យ៉ាងនេះថា ម្នាលអាវុសោសារីបុត្រ ពួកយើងទាំងអស់គ្នា បានព្យាករណ៍ នូវបដិភានជារបស់ខ្លួនហើយ ឥឡូវនេះយើងនឹងសួរនូវព្រះសារីបុត្រមាន​អាយុ ក្នុង សេចក្តីនោះថា ម្នាលអាវុសោសារីបុត្រ ព្រៃគោសិង្គសាលវ័នគួររីករាយ រាត្រីក៏ប្រាស ចាកទោស ឈើទាំងឡាយមានផ្ការីករាយស្គុស ស្គាយសព្វកន្លែង មានក្លិន​ក្រអូបបីដូច ជាក្លិនទិព្វផ្សព្វផ្សាយទៅ ម្នាលអាវុសោ សារីបុត្រ ព្រៃគោសិង្គសាលវ័ន រុងរឿងដោយ សារភិក្ខុ រូបណា ។​ ម្នាលអាវុសោមោគ្គល្លាន ភិក្ខុក្នុងសាសនានេះ ញុំាងចិត្ត​ឲ្យព្រឹត្តទៅ ក្នុងអំណាចខ្លួនឯងផង ភិក្ខុមិនបានប្រព្រឹត្តទៅតាមអំណាចនៃ​ចិត្តផង ភិក្ខុនោះប្រាថ្នា ដើម្បីនៅ អស់បុព្វណ្ហសម័យដោយវិហារសមាបត្តិណា ក៏នៅ​អស់​បុព្វណ្ហសម័យ ដោយ វិហារសមាបតិ្តនោះបាន បើប្រាថ្នានៅអស់មជ្ឈន្តិក​សម័យ ដោយវិហារសមាបតិ្តណា ក៏នៅអស់មជ្ឈន្តិកសម័យ ដោយវិហារសមាបត្តិនោះបាន បើប្រាថ្នាដើម្បីនៅអស់ សាយណ្ហសម័យ ដោយវិហារសមាបត្តិណា ក៏នៅអស់សាយណ្ហសម័យ ដោយវិហារ- សមាបតិ្តនោះបាន ម្នាលអាវុសោមោគ្គល្លាន ដូចជាហិបសំពត់ដ៏ពេញដោយ សំពត់ ទាំងឡាយ​ ជ្រលក់ហើយដោយពណ៌ផ្សេងៗរបស់ព្រះរាជា ឬរាជមហាមាត្យ ព្រះរាជា និងមហាមាត្យនោះ ប្រាថ្នាដើម្បីទ្រទ្រង់នូវគួសំពត់ណា អស់បុព្វណ្ហសម័យក៏ទ្រទ្រង់ នូវគូសំពត់នោះ ៗ បាន អស់បុព្វណ្ហសម័យ បើប្រាថ្នាដើម្បីទ្រទ្រង់នូវគូសំពត់ណា អស់មជ្ឈន្តិកសម័យ ក៏ទ្រទ្រង់នូវគួសំពត់នោះ ៗ បានអស់មជ្ឈន្តិកសម័យ បើប្រាថ្នា​ដើម្បីទ្រទ្រង់នូវគួសំពត់ណាអស់សាយណ្ហសម័យ ក៏ទ្រទ្រង់នូវគូសំពត់នោះ ៗ បាន អស់សាយណ្ហសម័យ ម្នាលអាវុសោមោគ្គល្លាន ភិក្ខុញុំាងចិត្ត ឲ្យប្រព្រឹត្តទៅក្នុង អំណាចខ្លួនផង ភិក្ខុមិនបានប្រព្រឹត្តទៅតាមអំណាចរបស់ចិត្តផង ភិក្ខុនោះប្រាថ្នាដើម្បី​នៅអស់បុព្វណ្ហសម័យ ដោយវិហារសមាបត្តិណា ក៏នៅអស់បុព្វណ្ហសម័យ ដោយ វិហារសមាបតិ្តនោះបាន បើប្រាថ្នាដើម្បីនៅអស់មជ្ឈន្តិកសម័យ ដោយវិហារសមាបតិ្ត ណា ក៏នៅអស់មជ្ឈន្តិកសម័យ ដោយវិហារសមាបតិ្តនោះបាន បើប្រាថ្នាដើម្បីនៅអស់ សាយណ្ហសម័យ​ ដោយវិហារសមាបតិ្តណា ក៏នៅអស់ សាយណ្ហសម័យ​ដោយវិហារឥ-សមាបតិ្តនោះបាន ក៏យ៉ាងនោះដែរ ម្នាលអាវុសោមោគ្គល្លាន ព្រៃគោសិង្គសាលវ័ន រុងរឿងដោយសារភិក្ខុ រូបនេះឯង ។</p>
        <p><a class='ref km' id='km១៦' href='#km១៦'>១៦</a>លំដាប់នោះឯង ព្រះសារីបុត្រមានអាយុ បាននិយាយនឹងព្រះថេរៈ មានអាយុទាំងនោះ យ៉ាងនេះថា ម្នាលអាវុសោទាំងឡាយ ពួកយើងទាំងអស់គ្នាបាន​ព្យាករណ៍បដិភានតាមសមគួរដល់ខ្លួនហើយម្នាលអាវុសោទាំងឡាយ មក យើងនឹង ចូលទៅគាល់ព្រះមានព្រះភាគលុះចូលទៅដល់ហើយ នឹងក្រាបទូល សេចក្តីនុ៎ះ ចំពោះ ព្រះមានព្រះភាគ បើព្រះមានព្រះភាគនឹងព្យាករណ៍ដល់យើង យ៉ាងណា យើងនឹងចាំទុក នូវសេចក្តីនោះ យ៉ាងនោះ ។ ព្រះថេរៈមានអាយុទាំងនោះ​ ទទួលស្តាប់ព្រះសារីបុត្រ​មានអាយុ យ៉ាងនេះថា ម្នាលអាវុសោ យ៉ាងហ្នឹងហើយ ។ គ្រានោះឯង ព្រះថេរៈមាន​អាយុទាំងនោះ នាំគ្នាចូលទៅគាល់ ព្រះមានព្រះភាគ លុះចូលទៅដល់ហើយ ក៏ក្រាប​អភិវាទចំពោះព្រះមានព្រះភាគ រួចអង្គុយក្នុងទីដ៏សមគួរ ។ កាលព្រះសារីបុត្រ​មានអាយុ អង្គុយក្នុងទីដ៏សមគួរហើយ បានក្រាបបង្គំទូលចំពោះព្រះមានព្រះភាគ យ៉ាងនេះថា បពិត្រព្រះអង្គដ៏ចម្រើន ក្នុងទីនេះ រេវតមានអាយុនិងអានន្ទមានអាយុ នាំគ្នាចូលមករក​ខ្ញុំព្រះអង្គ ដើម្បីស្តាប់ធម៌ បពិត្រព្រះអង្គដ៏ចម្រើន ខ្ញុំព្រះអង្គបាន ឃើញរេវតមានអាយុ និងអានន្ទមានអាយុ កំពុងដើរមកអំពីចម្ងាយ លុះឃើញហើយ បាននិយាយនិងអានន្ទ មានអាយុ យ៉ាងនេះថា អានន្ទមានអាយុចូរចូល មក អានន្ទមានអាយុ ជាឧបដ្ឋាក របស់ព្រះមានព្រះភាគ ជាអ្នកដើរជិតដិតតាមព្រះមានព្រះភាគ មកល្អហើយ ម្នាល​អាវុសោអានន្ទ ព្រៃគោសិង្គសាលវ័ន គួររីករាយ រាត្រីក៏ប្រាសចាកទោស ឈើ​ទាំងឡាយ​មានផ្ការីកស្គុសស្គាយសព្វកន្លែង មានក្លិនក្រអូបដូចជាកិ្លនទិព្វផ្សព្វផ្សាយទៅ ម្នាលអាវុសោអានន្ទ ព្រៃគោសិង្គសាលវ័ន រុងរឿងដោយភិក្ខុរូបណា បពិត្រព្រះអង្គ​ដ៏ចម្រើន កាលបើខ្ញុំ ព្រះអង្គនិយាយយ៉ាងនេះហើយ អានន្ទមានអាយុ បាននិយាយនឹងខ្ញុំ​ព្រះអង្គយ៉ាងនេះថា ម្នាលអាវុសោសារីបុត្រ ភិក្ខុក្នុងសាសនានេះ ជាអ្នកចេះចាំច្រើន ទ្រទ្រង់នូវពុទ្ធវចនៈ ។បេ។ ដើម្បីគាស់រំលើង អនុស័យ ម្នាលអាវុសោសារីបុត្រ ព្រៃគោ-សិង្គសាលវ័ន រុងរឿងដោយភិក្ខុ រូបនេះឯង ។ ព្រះមានព្រះភាគទ្រង់តា្រស់ថា ម្នាល សារីបុត្រ ត្រូវល្អហើយ អានន្ទព្យាករណ៍ត្រឹមត្រូវតាមសេចក្តីពិត ម្នាលសារីបុត្រ ព្រោះ ថា អានន្ទជាអ្នកចេះចាំច្រើន ទ្រទ្រង់ទុកនូវពុទ្ធវចនៈ សន្សំនូវពុទ្ធវចនៈ ធម៌ទាំងឡាយ​ណា មានលំអក្នុងបទដើម មានលំអក្នុងបទកណ្តាល មានលំអក្នុង​បទចុង ប្រកបដោយ អត្ថនិងព្យញ្ជនៈ ប្រកាសនូវព្រហ្មចរិយធម៌ដ៏បរិសុទ្ធបរិបូណ៌​ទាំងអស់ ធម៌ទាំង​ឡាយ មានសភាពដូច្នោះ អានន្ទក៏បានចេះចាំច្រើន ស្ទាត់រត់មាត់ ពិរណាបានដោយចិត្ត ចាក់ធ្លុះ ដោយទិដ្ឋិគឺបញ្ញា អានន្ទនោះ តែងសម្តែងធម៌ ដល់បរិស័ទទាំង ៤ ដោយបទនិង ព្យញ្ជនៈ ទាំងឡាយ ជាបរិមណ្ឌល​ជាប់តគ្នាមិនដាច់ ដើម្បីគាស់រំលើងនូវអនុសយក្កិលេស ។</p>
        <p><a class='ref km' id='km១៧' href='#km១៧'>១៧</a>បពិត្រព្រះអង្គចម្រើន កាលបើអានន្ទមានអាយុ និយាយយ៉ាងនេះ ហើយ ខ្ញុំព្រះអង្គបាននិយាយនឹងរេវតមានអាយុ យ៉ាងនេះថា ម្នាលអាវុសោរេវត អានន្ទមាន អាយុ បានព្យាករណ៍នូវបដិភានដ៏សមគួរដល់ខ្លួនហើយ ឥឡូវនេះ​ យើងសូមសួរចំពោះ រេវតមានអាយុ ក្នុងសេចកី្តនោះថា ម្នាលអាវុសោរេវត ព្រៃគោសិង្គសាលវ័ន គួររីក រាយ រាត្រីក៏ប្រាសចាកទោស ឈើទាំងឡាយមានផ្ការីកស្គុសស្គាយសព្វកន្លែង មានក្លិន ក្រអូប ដូចជាកិ្លនទិព្វផ្សព្វផ្សាយទៅ ម្នាលអាវុសោរេវត ព្រៃគោសិង្គសាលវ័ន រុងរឿង ដោយ ភិក្ខុរូបណា បពិត្រព្រះអង្គដ៏ចម្រើន កាលបើខ្ញុំព្រះអង្គនិយាយយ៉ាងនេះហើយ រេវតមានអាយុ ឆ្លើយតបនឹងខ្ញុំព្រះអង្គយ៉ាងនេះថា ម្នាលអាវុសោ សារីបុត្រ ភិក្ខុក្នុង សាសនានេះ មានការពួនសម្ងំជាទីរីករាយ ត្រេកអរក្នុងការពួនសម្ងំ ប្រកបរឿយៗ នូវ ការស្ងប់ រម្ងាប់ចិត្ត ប្រព្រឹត្តទៅខាងក្នុង មិនបានប្រាសចាកឈាន ប្រកបដោយវិបស្សនា-បញ្ញា ជាអ្នកចម្រើន នូវសុញ្ញាគារធម៌ទាំងឡាយ ម្នាលអាវុសោសារីបុត្រ ព្រៃគោសិង្គ​សាលវ័ន រុងរឿងដោយសារភិក្ខុរូបនេះឯង ។ ព្រះមានព្រះភាគ ទ្រង់ត្រាស់ថា ម្នាល សារីបុត្រ ត្រូវល្អហើយ រេវតព្យាករណ៍ត្រឹមត្រូវមែនហើយ ម្នាលសារីបុត្រ ព្រោះថា រេវតជាអ្នកមានការពួនសម្ងំជាទីរីករាយ ត្រេកអរនឹងការពួនសម្ងំ ប្រកបរឿយ ៗ នូវការស្ងប់ស្ងាត់ចិត្តប្រព្រឹត្ត ទៅខាងក្នុង មិនបានប្រាសចាកឈាន ប្រកបដោយ​វិបស្សនាបញ្ញា ជាអ្នកចម្រើន នូវសុញ្ញាគារធម៌ទាំងឡាយ ។</p>
        <p><a class='ref km' id='km១៨' href='#km១៨'>១៨</a>បពិត្រព្រះអង្គដ៏ចម្រើន កាលបើរេវតមានអាយុ និយាយយ៉ាងនេះ ហើយ ខ្ញុំព្រះអង្គបាននិយាយនឹងអនុរុទ្ធមានអាយុ យ៉ាងនេះថា ម្នាលអាវុសោ អនុរុទ្ធ រេវត មានអាយុបានព្យាករណ៍ ។បេ។ ម្នាលអាវុសោអនុរុទ្ធ ព្រៃគោសិង្គ សាលវ័ន រុងរឿង ដោយ ភិក្ខុរូបណា បពិត្រព្រះអង្គដ៏ចម្រើន កាលបើខ្ញុំព្រះអង្គ និយាយយ៉ាងនេះហើយ អនុរុទ្ធ មានអាយុបានឆ្លើយតបនឹងខ្ញុំព្រះអង្គ យ៉ាងនេះថា ម្នាលអាវុសោសារីបុត្រ ភិក្ខុក្នុង សាសនានេះ មើលឃើញលោកធាតុទាំងមួយពាន់ ដោយចក្ខុបីដូចជាទិព្វ ដ៏បរិសុទ្ធ កន្លងនូវចក្ខុជារបស់មនុស្ស ម្នាលអាវុសោ ដូចជាបុរសមានចក្ខុ នៅខាងលើ បា្រសាទ ដ៏ប្រសើរ ហើយក្រឡេកឃើញមណ្ឌលនៃខ្នងកង់ទាំងមួយពាន់ យ៉ាងណា ម្នាលអាវុសោ សារីបុត្រ ភិក្ខុមើលឃើញលោកធាតុទាំងមួយពាន់ដោយចក្ខុ បីដូចជា ទិព្វដ៏បរិសុទ្ធ កន្លងនូវចក្ខុជារបស់មនុស្ស ក៏យ៉ាងនោះដែរ ម្នាលអាវុសោ សារីបុត្រ ព្រៃគោសិង្គសាលវ័ន រុងរឿងដោយភិក្ខុ រូបនេះឯង ។ ម្នាលសារីបុត្រ ត្រូវល្អហើយ អនុរុទ្ធព្យាករណ៍ត្រឹមត្រូវតាមពិតមែនហើយ ម្នាលសារីបុត្រ ព្រោះថា អនុរុទ្ធមើល ឃើញ លោកធាតុទាំងមួយពាន់ ដោយចក្ខុបីដូចជាទិព្វដ៏បរិសុទ្ធ កន្លងនូវចក្ខុជារបស់ មនុស្ស ។</p>
        <p><a class='ref km' id='km១៩' href='#km១៩'>១៩</a>បពិត្រព្រះអង្គដ៏ចម្រើន កាលបើអនុរុទ្ធនិយាយ យ៉ាងនេះហើយ ខ្ញុំព្រះអង្គ​បាននិយាយនឹងមហាកស្សបមានអាយុ យ៉ាងនេះថា ម្នាលអាវុសោ កស្សប អនុរុទ្ធមាន អាយុ បានព្យាករណ៍នូវបដិភានសមគួរដល់ខ្លួនហើយ ឥឡូវនេះ យើងសូមសួរនូវមហា កស្សបមានអាយុ ក្នុងសេចកី្តនោះថា ។បេ។ ម្នាលអាវុ​សោកស្សប ព្រៃគោសិង្គសាល-វ័ន រុងរឿង ដោយភិក្ខុរូបណា មហាកស្សប​មានអាយុ បាននិយាយនឹងខ្ញុំព្រះអង្គយ៉ាង នេះថា ម្នាលអាវុសោ សារីបុត្រ ភិក្ខុ​ក្នុងសាសនានេះ ជាអ្នកនៅក្នុងព្រៃខ្លួនឯងផង សរសើរនូវគុណ នៃអ្នកនៅក្នុងព្រៃផង ជាអ្នកប្រព្រឹត្តបិណ្ឌបាតខ្លួនឯងផង ។បេ។ ជាអ្នកទ្រទ្រង់សំពត់បង្សុកូល... ជាអ្នកប្រើប្រាស់ចំពោះតែចីវរបី... ជាអ្នកឥតសេចកី្ត ប្រាថ្នា... ជាអ្នកសន្តោស... ជាអ្នកស្ងប់ស្ងាត់... ជាអ្នកមិននៅច្រឡូកច្រឡំ... ជាអ្នកមាន ព្យាយាមតឹងតែងហើយ... ជាអ្នកបរិបូណ៌ដោយសីល... ជាអ្នកបរិបូណ៌ដោយសមាធិ... ជាអ្នកបរិបូណ៌​ដោយបញ្ញា... ជាអ្នកបរិបូណ៌ដោយ​វិមុតិ្ត... ជាអ្នកបរិបូណ៌ដោយ វិមុត្តិញ្ញាណទស្សនៈខ្លួនឯងផង សរសើរការបរិបូណ៌​ដោយ វិមុត្តិញ្ញាណទស្សនៈផង ម្នាលអាវុសោ សារីបុត្រ ព្រៃគោសិង្គសាលវ័ន រុងរឿងដោយសារភិក្ខុ រូបនេះឯង ។ ម្នាលសារីបុត្រ ត្រូវល្អហើយ កស្សបព្យាករណ៍ត្រឹមត្រូវតាមពិតមែនហើយ ម្នាលសារីបុត្រ ព្រោះថា កស្សបជាអ្នកនៅក្នុងព្រៃខ្លួនឯងផង សរសើរគុណនៃអ្នកនៅ ក្នុងព្រៃ ផង ជាអ្នកប្រព្រឹត្តបិណ្ឌបាតខ្លួនឯងផង សរសើរគុណនៃនអ្នកប្រព្រឹត្ត បិណ្ឌបាតផង ជាអ្នកទ្រទ្រង់នូវសំពត់បង្សុកូលខ្លួនឯងផង សរសើរគុណនៃ អ្នកទ្រទ្រង់សំពត់បង្សុកូល ផង ជាអ្នកទ្រទ្រង់តែចីវរបីខ្លួនឯងផង សរសើរគុណ នៃអ្នកទ្រទ្រង់ចំពោះតែចីវរបីផង ជាអ្នកឥតសេចកី្តប្រាថ្នាខ្លួនឯងផង សរសើរគុណនៃអ្នកឥតសេចកី្តប្រាថ្នាផង ជាអ្នក សន្តោសខ្លួនឯងផង សរសើរគុណនៃសេចកី្តសន្តោសផង ជាអ្នកមានសេចកី្តស្ងប់ស្ងាត់ ខ្លួនឯងផង សរសើរនូវសេចកី្តស្ងប់ស្ងាត់ផង ជាអ្នកមិននៅច្រឡូកច្រឡំខ្លួនឯងផង សរសើរនូវសេចកី្ត មិននៅច្រឡូកច្រឡំផង ជាអ្នកមានព្យាយាមប្រារព្ធខ្លួនឯងផង សរសើរនូវ សេចកី្តប្រារព្ធព្យាយាមផង ជាអ្នកបរិបូណ៌ដោយសីលខ្លួនឯងផង សរសើរ ការបរិបូណ៌ដោយសីលផង ជាអ្នកបរិបូណ៌ដោយសមាធិខ្លួនឯងផង សរសើរការ បរិបូណ៌ដោយសមាធិផង ជាអ្នកបរិបូណ៌ដោយបញ្ញាខ្លួនឯងផង សរសើរការបរិបូណ៌ ដោយបញ្ញាផង ជាអ្នកបរិបូណ៌ដោយវិមុត្តិខ្លួនឯងផង សរសើរការបរិបូណ៌ដោយវិមុតិ្ត ផង ជាអ្នកបរិបូណ៌ដោយវិមុត្តិញ្ញាណទស្សនៈ ដោយខ្លួនឯងផង សរសើរការបរិបូណ៌ ដោយវិមុតិ្តញ្ញាណទស្សនៈផង ។</p>
        <p><a class='ref km' id='km២០' href='#km២០'>២០</a>បពិត្រព្រះអង្គដ៏ចម្រើន កាលបើមហាកស្សបនិយាយយ៉ាងនេះ ហើយ ខ្ញុំព្រះអង្គបាននិយាយនឹងមហាមោគ្គល្លានមានអាយុ យ៉ាងនេះថា ម្នាលអាវុសោ មោគ្គល្លាន មហាកស្សបមានអាយុ បានព្យាករណ៍នូវបដិភាន សមគួរដ៏ខ្លួនហើយ ឥឡូវ នេះ យើងសូមសួរមហាមោគ្គល្លានមានអាយុ ក្នុងសេចកី្តនោះថា ។បេ។ ម្នាលអាវុសោ មោគ្គល្លាន ព្រៃគោសិង្គសាលវ័ន រុងរឿង ដោយសារភិក្ខុរូបណា បពិត្រព្រះអង្គដ៏ចម្រើន កាលបើខ្ញុំព្រះអង្គនិយាយយ៉ាងនេះហើយ មោគ្គល្លានមានអាយុ បាននិយាយនឹងខ្ញុំ ព្រះអង្គយ៉ាងនេះថា ម្នាលអាវុសោ សារីបុត្រ ភិក្ខុពីររូបក្នុងសាសនានេះ សម្តែងនូវ អភិធម្មកថា ភិក្ខុទាំងនោះសួរប្រស្នានូវគ្នានឹងគ្នា លុះសួរប្រស្នាហើយដោះស្រាយដល់ គ្នានឹងគ្នាក៏ មិនបានរុករានគ្នាផង កថារបស់ភិក្ខុទាំងនោះ ប្រព្រឹត្តទៅប្រកបដោយ ធម៌ផង ម្នាលអាវុសោសារីបុត្រ ព្រៃគោសិង្គសាលវ័ន រុងរឿងដោយភិក្ខុ រូបេនះឯង ។ ម្នាលសារីបុត្រ ត្រូវល្អហើយ មោគ្គល្លានព្យាករណ៍ ត្រឹមត្រូវតាមពិតមែនហើយ ម្នាល​សារីបុត្រ ព្រោះថាមោគ្គល្លាន ជាធម្មកថិក ។</p>
        <p><a class='ref km' id='km២១' href='#km២១'>២១</a>កាលបើព្រះសារីបុត្រនិយាយ យ៉ាងនេះថា ព្រះមហាមោគ្គល្លាន មានអាយុ ក្រាបបង្គំទូលព្រះមានព្រះភាគ យ៉ាងនេះថា បពិត្រព្រះអង្គដ៏ចម្រើន គ្រានោះឯង ខ្ញុំព្រះអង្គ បាននិយាយនឹងសារីបុត្រមានអាយុយ៉ាងនេះថា ម្នាលអាវុសោ សារីបុត្រ យើងទាំងអស់គ្នា សុទ្ធតែបានព្យាករណ៍បដិភានតាមសមគួរ ដល់ខ្លួនហើយ ឥឡូវនេះ យើង សូមសួរ សារីបុត្រមានអាយុ ក្នុងសេចកី្តនោះថា ម្នាលអាវុសោសារីបុត្រ ព្រៃគោ-សិង្គសាលវ័ន គួររីករាយ រាត្រីសោតក៏ប្រាសចាកទោស ឈើទាំងឡាយមានផ្ការីក ស្គុសស្គាយ សព្វកន្លែង មានកិ្លនក្រអូបបីដូចជាកិ្លនទិព្វផ្សព្វផ្សាយទៅ ម្នាលអាវុសោ សារីបុត្រ ព្រៃគោសិង្គសាលវ័ន រុងរឿងដោយសារភិក្ខុរូបណា បពិត្រព្រះអង្គដ៏ចម្រើន កាលបើខ្ញុំ ព្រះអង្គនិយាយ យ៉ាងនេះហើយ សារីបុត្រមានអាយុបាននិយាយនឹងខ្ញុំព្រះអង្គ យ៉ាងនេះថា ម្នាលអាវុសោមោគ្គល្លាន ភិក្ខុក្នុងសាសនានេះ ញុំាងចិត្តឲ្យប្រព្រឹត្តទៅក្នុង អំណាច ( ខ្លួន ) ផង ភិក្ខុមិនបានប្រព្រឹត្តទៅតាមអំណាចរបស់ចិត្រផង ភិក្ខុនោះ ប្រាថ្នាដើម្បីនៅ អស់បុព្វណ្ហសម័យ ដោយវិហារសមាបត្តិណា ក៏នៅអស់បុព្វណ្ហសម័យ ដោយវិហារសមាបតិ្តនោះបាន បើប្រាថ្នាដើម្បីនៅអស់មជ្ឈន្តិកសម័យ ដោយវិហារ-សមាបតិ្តណា ក៏នៅអស់មជ្ឈនិ្តកសម័យ ដោយវិហារសមាបតិ្តនោះបាន បើប្រាថ្នាដើម្បី នៅអស់សាយណ្ហសម័យ ដោយវិហារសមាបតិ្តណា ក៏នៅអស់សាយណ្ហសម័យ ដោយវិហារសមាបតិ្តនោះបាន ម្នាលអាវុសោមោគ្គល្លាន ដូចជាហិបសំពត់ដ៏ពេញដោយ សំពត់ទាំងឡាយ ជ្រលក់ដោយពណ៌ផ្សេង ៗ របស់ ព្រះរាជា ឬ​រាជមហាមាត្រ ព្រះរាជា និងរាជមហាមាត្រនោះ បើប្រាថ្នាដើម្បីទ្រទ្រង់នូវគូសំពត់ណា អស់បុព្វណ្ហសម័យ ក៏ទ្រទ្រង់នូវគូសំពត់នោះ ៗ អស់បុព្វណ្ហសម័យ បើប្រាថ្នាដើម្បីទ្រទ្រង់នូវគូសំពត់ណា អស់មជ្ឈនិ្តកសម័យ ក៏ទ្រទ្រង់នូវគូសំពត់នោះ ៗ អស់មជ្ឈនិ្តកសម័យ បើប្រាថ្នា ដើម្បីទ្រទ្រង់នូវគូសំពត់ណា អស់សាយណ្ហសម័យ ក៏ទ្រទ្រង់នូវគូសំពត់នោះ ៗ អស់សាយណ្ហសម័យ ម្នាលអាវុសោមោគ្គល្លាន ភិក្ខុញុំាងចិត្តឲ្យប្រព្រឹត្តទៅក្នុង​អំណាចខ្លួនផង ភិក្ខុមិនបានប្រព្រឹត្តទៅតាម អំណាចនៃចិត្តផង ភិក្ខុនោះប្រាថ្នា​ដើម្បីនៅ អស់បុព្វណ្ហសម័យ ដោយវិហារសមាបត្តិណា ក៏នៅអស់បុព្វណ្ហសម័យ ដោយវិហារ-សមាបតិ្តនោះ បើប្រាថ្នាដើម្បីនៅអស់មជ្ឈន្តិកសម័យ​ ដោយវិហារសមាបតិ្ត​ណា ក៏នៅ អស់មជ្ឈនិ្តកសម័យ ដោយវិហារសមាបត្តិនោះ​ បើប្រាថ្នាដើម្បីនៅអស់​សាយណ្ហសម័យ ដោយវិហារសមាបត្តិណា ក៏នៅអស់សាយណ្ហសម័យ​ ដោយវិហាសមាបតិ្តនោះ ក៏យ៉ាងនោះដែរ ម្នាលអាវុសោមោគ្គល្លាន ព្រៃគោសិង្គសាលវ័ន រុងរឿងដោយ សារ ភិក្ខុរូបនេះឯង ។ ម្នាលមោគ្គល្លាន ត្រូវល្អហើយ សារីបុត្រព្យាករណ៍ណ៍​ត្រឹមត្រូវ តាមពិត មែនហើយ ម្នាលមោគ្គល្លាន ព្រោះថាសារីបុត្រ រមែងញុំាងចិត្តឲ្យប្រព្រឹត្តទៅ ក្នុងអំណាចខ្លួន សារីបុត្រមិនបានប្រព្រឹត្តទៅ តាមអំណាចនៃចិត្តផង សារីបុត្រនោះ ប្រាថ្នាដើម្បីនៅអស់បុព្វណ្ហសម័យ ដោយវិហារសមាបតិ្តណា ក៏នៅអស់​បុព្វណ្ហសម័យ ដោយវិហារសមាបតិ្តនោះ បើប្រាថ្នាដើម្បីនៅ អស់មជ្ឈន្តិកសម័យ​ ដោយវិហារសមាបត្តិ ណា ក៏នៅអស់មជ្ឈន្តិកសម័យ ដោយវិហារសមាបតិ្តនោះ បើប្រាថ្នានៅអស់សាយណ្ហ-សម័យ​ ដោយវិហារសមាបត្តិណា ក៏នៅអស់សាយណ្ហសម័យ ដោយវិហារសមាបត្តិ នោះ ។</p>
        <p><a class='ref km' id='km២២' href='#km២២'>២២</a>កាលបើព្រះមោគ្គល្លាន និយាយយ៉ាងនេះហើយ ព្រះសារីបុត្រ មានអាយុ បានក្រាបបង្គំទូលព្រះមានព្រះភាគ យ៉ាងនេះថា បពិត្រព្រះអង្គដ៏ចម្រើន លោកណា និយាយត្រូវ ។ ព្រះអង្គត្រាស់ថា ម្នាលព្រះសារីបុត្រ បើដោយបរិយាយ អ្នកទាំងអស់គ្នា សុទ្ធតែនិយាយត្រូវហើយ ប៉ុន្តែអ្នកទាំងឡាយ ចូរស្តាប់ពាក្យរបស់តថាគត ព្រៃគោសិង្គ-សាលវ័ន រុងរឿង ដោយសារភិក្ខុរូបណានោះចុះ ម្នាលសារីបុត្រ ភិក្ខុក្នុងសាសនានេះ ត្រឡប់មកពីបិណ្ឌបាតវិញ ខាងក្រោយនៃភត្ត ក៏ចូលទៅអង្គុយពែនភ្នែន ដោយកាយឲ្យ ត្រង់ផ្ចង់សតិឲ្យត្រង់ ទៅមុខដោយគិតថា ចិត្តរបស់អាត្មាអញ មិនរួច​ចាកអាសវ-ក្កិលេសទាំងឡាយ ព្រោះមិនមានសេចក្តីប្រកាន់ដរាបណា អាត្មាអញ នឹងមិនទំលាយ ភ្នែននោះ ដរាបនោះ ដូច្នេះម្នាលសារីបុត្រ ព្រៃគោសិង្គសាលវ័ន រុងរឿង​ដោយ សារភិក្ខុ រូបនេះឯង ។ ព្រះមានព្រះភាគ ទ្រង់ត្រាស់សេចកី្តនេះហើយព្រះថេរៈ​មានអាយុ ទាំងនោះ ក៏មានសេចកី្តពេញចិត្ត ត្រេកអរចំពោះភាសិតរបស់​ព្រះមានព្រះភាគ ។</p>
        <p>ចប់មហាគោសិង្គសាលសូត្រ ទី ២ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>