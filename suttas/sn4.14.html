<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn4.14' lang='km'>
        <header>
            <ul>
            </ul>
            <h1>បដិរូបសូត្រ ទី ៤</h1>
        </header>
        <p><a class='ref km' id='km459' href='#km459'>៤៥៩</a>ខ្ញុំបានស្ដាប់មកយ៉ាងនេះ ។ សម័យមួយ ព្រះមានព្រះភាគ ទ្រង់គង់ក្នុងព្រាហ្មណគ្រាមឈ្មោះឯកសាលា នាដែនកោសល ។ សម័យនោះឯង ព្រះមានព្រះភាគ មានគិហិបរិស័ទជាច្រើនគាល់ត្រៀបត្រា ហើយទ្រង់សំដែងធម៌ ។ វេលានោះ​ មារមាន​ចិត្តបាប មានសេចក្ដីត្រិះរិះ យ៉ាងនេះថា សមណគោតមនេះឯង មានគិហិបរិស័ទ​ជា​ច្រើនគាល់ត្រៀបត្រា សំដែងធម៌ បើដូច្នោះ គួរតែអាត្មាអញចូលទៅរក​ព្រះសមណ​គោតម ដើម្បីធ្វើបញ្ញាចក្ខុឲ្យវិនាស ។ </p>
        <p><a class='ref km' id='km460' href='#km460'>៤៦០</a>លំដាប់នោះឯង មារមានចិត្តបាប ចូលសំដៅទៅរកព្រះមានព្រះភាគ លុះចូលទៅដល់ បានពោលនឹងព្រះមានព្រះភាគដោយគាថាដូច្នេះថា</p>
        <p>ព្រះអង្គ ទ្រង់ប្រៀនប្រដៅនូវបុគ្គលដទៃ ដោយពាក្យណា ពាក្យនុ៎ះមិនសម គួ​រដល់​ព្រះអង្គទេ ព្រះអង្គប្រព្រឹត្តនូវធម្មកថានោះ កុំជាប់ចំពាក់ចិត្តក្នុងអំណរ​និងកំហឹងឡើយ ។</p>
        <p><a class='ref km' id='km461' href='#km461'>៤៦១</a>ព្រះមានព្រះភាគ ទ្រង់ត្រាស់ថា ព្រះសម្ពុទ្ធមានសេចក្ដីអនុគ្រោះ ដោយប្រយោជន៍ តែងប្រៀនប្រដៅនូវបុគ្គលដទៃ ព្រះតថាគតទ្រង់ផុតស្រ​ឡះ ​ចាក​​​អំណរ​និងកំហឹងហើយ ។</p>
        <p>គ្រានោះឯង មារមានចិត្តបាប កើតទុក្ខ តូចចិត្តថា ព្រះមានព្រះភាគស្គាល់អញ ព្រះសុគតស្គាល់អញ ដូច្នេះហើយ ក៏បាត់ចាកទីនោះទៅ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>