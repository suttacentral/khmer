<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn10.4' lang='km'>
        <header>
            <ul>
            </ul>
            <h1>មណិភទ្ទ​សូត្រ ទី ៤</h1>
        </header>
        <p><a class='ref km' id='km២៩០' href='#km២៩០'>២៩០</a>សម័យ​មួយ ព្រះ​មាន​ព្រះ​ភាគ ទ្រង់​គង់​នៅ ក្នុង​លំនៅ​របស់​យក្ស​ឈ្មោះ​មណិភទ្ទ ទៀប​ចេតិយ​ឈ្មោះ​មណិមាឡកៈ ក្នុង​ដែន​មគធៈ។</p>
        <p><a class='ref km' id='km២៩១' href='#km២៩១'>២៩១</a>គ្រា​នោះ​ឯង មណិភទ្ទ​យក្ស បាន​ចូល​ទៅ​រក​ព្រះ​មាន​ព្រះ​ភាគ លុះ​ចូល​ទៅ​ដល់​ហើយ ទើប​ពោល​គាថា​នេះ ក្នុង​សំណាក់​ព្រះ​មាន​ព្រះ​ភាគ​ថា</p>
        <p>សេចក្ដី​ចម្រើន របស់​បុគ្គល​អ្នក​មាន​ស្មារតី រមែង​មាន​គ្រប់​កាល អ្នក​មាន​ស្មារតី រមែង​ដល់​នូវ​សេចក្ដី​សុខ គុណ​ដ៏​ប្រសើរ របស់​បុគ្គល​អ្នក​មាន​ស្មារតី រមែង​មាន​ជានិច្ច អ្នក​មាន​ស្មារតី រមែង​រួច​ចាក​ពៀរ។</p>
        <p><a class='ref km' id='km២៩២' href='#km២៩២'>២៩២</a>ព្រះអង្គ​ត្រាស់​ថា សេចក្ដី​ចម្រើន របស់​បុគ្គល​អ្នក​មាន​ស្មារតី រមែង​មាន​សព្វ​កាល អ្នក​មាន​ស្មារតី តែង​ដល់​នូវ​សេចក្ដី​សុខ គុណ​ដ៏​ប្រសើរ របស់​បុគ្គល​អ្នក​មាន​ស្មារតី រមែង​មាន​ជានិច្ច តែ​អ្នក​មាន​ស្មារតី មិន​រួច​ចាក​ពៀរ​ទេ។ លុះ​តែ​បុគ្គល​ណា មាន​ចិត្ត​ត្រេកអរ ក្នុង​ការ​មិន​បៀតបៀន​អស់​ថ្ងៃ​និង​យប់​ទាំងអស់ មាន​ចំណែក​មេត្តា​ចិត្ត ចំពោះ​ពួក​សត្វ​ទាំងពួង បុគ្គល​នោះ ទើប​មិន​មាន​ពៀរ ដោយ​ហេតុ​នីមួយ​ឡើយ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>