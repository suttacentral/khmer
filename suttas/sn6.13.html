<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn6.13' lang='km'>
        <header>
            <ul>
            </ul>
            <h1>អន្ធកវិន្ទ​សូត្រ ទី ៣</h1>
        </header>
        <p><a class='ref km' id='km90' href='#km90'>៩០</a>សម័យ​មួយ ព្រះមានព្រះភាគ ទ្រង់​គង់​នៅ​ក្នុង​ស្រុក​អន្ធកវិន្ទៈ ក្នុង​ដែន​មគធៈ។ សម័យ​នោះ​ឯង ព្រះមានព្រះភាគ​គង់​ក្នុង​ទី​វាល ក្នុង​វេលា​រាត្រី​ងងឹត​អ័ព្ទ។ ភ្លៀង​ក៏​ធ្លាក់​ស្រិបៗ។ គ្រានោះ លុះ​វេលា​រាត្រី​បឋម​យាម​កន្លង​ទៅ​ហើយ សហម្បតិ​ព្រហ្មមាន​រស្មី​ដ៏​ល្អ ញ៉ាំង​ស្រុក​អន្ធកវិន្ទៈ​ទាំងមូល​ឲ្យ​ភ្លឺស្វាង រួច​ចូល​ទៅ​គាល់​ព្រះមានព្រះភាគ លុះ​ចូល​ទៅ​ដល់ ថ្វាយបង្គំ​ព្រះមានព្រះភាគ​ហើយ​ឈរ​ក្នុង​ទី​សមគួរ។</p>
        <p><a class='ref km' id='km91' href='#km91'>៩១</a>លុះ​សហម្បតិ​ព្រហ្ម ឈរ​ក្នុង​ទី​សមគួរ​ហើយ ក៏បាន​ពោល​គាថា​ទាំងឡាយ​នេះ ក្នុង​សំណាក់​ព្រះមានព្រះភាគ​ថា</p>
        <p>ភិក្ខុ​គួរ​សេព​សេនាសនៈ​ស្ងាត់ គួរ​ប្រព្រឹត្ត​ឲ្យ​រួច​ស្រឡះ​ចាក​សំយោជនៈ បើ​មិន​បាន​សេចក្ដី​ត្រេកអរ ក្នុង​សេនាសនៈ​នោះ​ទេ ក៏​គួរ​នៅ​ក្នុង​ពួក​ចុះ តែថា​ត្រូវ​រក្សា​ខ្លួន ត្រូវ​មាន​ស្មារតី ភិក្ខុ​កាល​ត្រាច់​ទៅ​បិណ្ឌបាត អំពី​ត្រកូល​មួយ ទៅ​ត្រកូល​មួយ ត្រូវ​រក្សា​ឥន្ទ្រិយ ត្រូវ​មាន​ប្រាជ្ញា មាន​ស្មារតី ហើយ​គួរ​សេព​សេនាសនៈ​ស្ងាត់ ក្នុង​ទី​ណា​មាន​ពួក​ពស់​តូច ពស់​ធំ ជា​សត្វ​ទីឃជាតិ​ដែល​គួរ​ខ្លាច ផ្លេក​បន្ទោរ​កំពុង​តែ​ឆ្វៀលឆ្វាត់ មេឃ​កំពុងតែ​គ្រហឹម ក្នុង​រាត្រី​ដែល​ងងឹត​អ័ព្ទ ភិក្ខុ​អ្នក​រួច​ស្រឡះ​ចាក​ភ័យ ចុះ​ចិត្ត​ស៊ប់​ក្នុង​ព្រះនិព្វាន​ដែល​ឥត​ភ័យ ក៏​អស់​ព្រឺព្រួច​រោម​ហើយ អង្គុយ​ក្នុង​ទី​ទាំង​នោះ​បាន មួយទៀត ហេតុ​នេះ ខ្ញុំ​ឃើញ​ច្បាស់​ហើយ ខ្ញុំ​មិន​មែន​និយាយ​ផ្ដេសផ្ដាស​ទេ ក្នុង​ព្រហ្មចរិយៈ គឺ​ធម្មទេសនា​ម្ដង បាន​ពួក​លោក​ដែល​លះបង់​នូវ​មច្ចុ​បាន​មួយ​ពាន់ បាន​ពួក​លោក​ជា​សេក្ខៈ​ជាង​ប្រាំ​រយ​ក៏​មាន រយ​ដប់​ក៏​មាន លោក​ទាំងអស់​នោះ បាន​ដល់​នូវ​ខ្សែ​អរិយ​មគ្គ​ហើយ មិន​ទៅ​កើត​ជា​សត្វ​តិរច្ឆាន​ទេ មួយទៀត ចិត្ត​ខ្ញុំ​គិត​ថា ពួក​សត្វ​ក្រៅពី​សេក្ខៈ​នេះ សុទ្ធតែ​ជា​អ្នក​បាន​ចំណែក​បុណ្យ តែ​ខ្ញុំ​មិន​អាច​នឹង​រាប់​បាន ព្រោះ​ខ្លាច​មុសាវាទ។ </p>
        <footer>
            <p>Copyright and other metadata goes here.</p>
        </footer>
    </article>
</body>
</html>