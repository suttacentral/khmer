<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn6.8' lang='km'>
        <header>
            <ul>
            </ul>
            <h1>តិស្សក​សូត្រ ទី ៨</h1>
        </header>
        <p><a class='ref km' id='km៧៣' href='#km៧៣'>៧៣</a>ទៀប​ក្រុង​សាវត្ថី . . . សម័យ​នោះ​ឯង ព្រះមានព្រះភាគ ទ្រង់​គង់សម្រាក​ក្នុង​វេលា​ថ្ងៃ សម្ងំ​នៅ​ក្នុង​ឈាន​សមាបត្តិ។ លំដាប់​នោះ​ឯង ព្រហ្ម​មួយ​អង្គ ឈ្មោះ​សុព្រហ្ម​និង​ព្រហ្ម​មួយ​អង្គ ឈ្មោះ​សុទ្ធាវាស បាន​ចូល​ទៅ​គាល់​ព្រះមានព្រះភាគ លុះ​ចូល​ទៅ​ដល់​ហើយ ក៏​ឈរ​អែប​នឹង​សន្លឹក​ទ្វារ​ម្ខាង​ម្នាក់។</p>
        <p><a class='ref km' id='km៧៤' href='#km៧៤'>៧៤</a>គ្រានោះ ព្រហ្ម​មួយ​អង្គ​ឈ្មោះ​សុទ្ធាវាស ប្រារព្ធ​នឹង​ភិក្ខុ ឈ្មោះ​កតមោរកតិស្សកៈ ហើយ​ពោល​គាថា​នេះ ក្នុង​សំណាក់​នៃ​ព្រះមានព្រះភាគ​ថា</p>
        <p>តើ​អ្នក​ប្រាជ្ញ​ណា ក្នុង​លោក​នេះ កំណត់​រាប់​នូវ​គុណ​ព្រះ​ខីណាស្រព ដែល​ជា​គុណ​រាប់​មិន​អស់​បាន ខ្ញុំ​សំគាល់​នូវ​បុគ្គល​ឥត​ប្រាជ្ញា ដែល​ថា​អាច​រាប់​គុណ​ព្រះ​ខីណាស្រព ជា​គុណ​រាប់​មិន​អស់​បាន (នោះ) ថា​ជា​បុគ្គល​ល្ងង់ខ្លៅ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>