<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn9.8' lang='km'>
        <header>
            <ul>
            </ul>
            <h1>កុលឃរណី​សូត្រ ទី ៨</h1>
        </header>
        <p><a class='ref km' id='km259' href='#km259'>២៥៩</a>សម័យ​មួយ ភិក្ខុ​មួយ​រូប នៅ​ក្នុង​ដង​ព្រៃ​មួយ ក្នុង​ដែន​កោសល។ ក៏​សម័យ​នោះ​ឯង ភិក្ខុ​នោះ ចូល​ទៅ​ក្នុង​ត្រកូល​មួយ ហួស​វេលា។</p>
        <p><a class='ref km' id='km260' href='#km260'>២៦០</a>គ្រា​នោះ​ឯង ទេវតា​ដែល​នៅ​ក្នុង​ដង​ព្រៃ​នោះ ជា​អ្នក​អនុគ្រោះ ប្រាថ្នា​នូវ​ប្រយោជន៍​ដល់​ភិក្ខុ​នោះ ចង់​ធ្វើឲ្យ​ភិក្ខុ​នោះ​សង្វេគ ក៏​និម្មិត​ជា​ភេទ​ស្រី​មេផ្ទះ ក្នុង​ត្រកូល​នោះ ហើយ​ចូល​ទៅ​រក​ភិក្ខុ​នោះ លុះ​ចូល​ទៅ​ដល់​ហើយ ទើប​ពោល​គាថា​នឹង​ភិក្ខុ​នោះ​ថា</p>
        <p>ជន​ទាំងឡាយ មក​ប្រជុំ​និយាយ​គ្នា​ទៀប​ឆ្នេរ​ស្ទឹង​ទាំងឡាយ​ផង ក្នុង​រោង​សម្រាប់​សម្រាក​ផង ក្នុង​រោង​សម្រាប់​ប្រជុំ​គ្នា​និយាយ​ផង នា​ផ្លូវ​ច្រក​ផង ហើយ​និយាយ​ចំពោះ​ខ្ញុំ​ផង ចំពោះ​លោក​ផង តើ​ព្រោះ​ហេតុ​អ្វី។</p>
        <p><a class='ref km' id='km161' href='#km161'>១៦១</a>ភិក្ខុ​តប​ថា ព្រោះថា​ជន​ទាំងឡាយ មាន​សទ្ធា​ជា​បដិលោម ក្នុង​លោក​នេះ ច្រើន​គ្នា អ្នក​ដែល​មាន​តបៈ​នោះ គួរតែ​អត់ទ្រាំ មិន​គួរ​អៀនខ្មាស​ឡើយ ដ្បិត​សត្វ​មិន​មែន​សៅហ្មង ដោយ​ពាក្យ​ដែល​ពួក​ជន​ដទៃ​និយាយ​នោះ​ទេ បុគ្គល​ណា តក់ស្លុត​នឹង​សម្លេង ដូច​ជា​សត្វ​ឈ្លូស​ក្នុង​ព្រៃ អ្នកប្រាជ្ញ​ហៅ​បុគ្គល​នោះ ថា​ជា​អ្នក​មាន​ចិត្ត​ស្រាល កិច្ច​វត្ត​មិន​សម្រេច​ដល់​បុគ្គល​នោះ​ទេ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>