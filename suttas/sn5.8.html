<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn5.8' lang='km'>
        <header>
            <ul>
            </ul>
            <h1>សីសុប​ចាលា​សូត្រ ទី ៨</h1>
        </header>
        <p><a class='ref km' id='km២៤' href='#km២៤'>២៤</a>ទៀប​ក្រុង​សាវត្ថី . . . គ្រានោះ សីសុប​ចាលា​ភិក្ខុនី​ស្លៀក​ដណ្ដប់​ក្នុងបុព្វណ្ហសម័យ។បេ។ អង្គុយ​សម្រាក​ក្នុង​វេលា​ថ្ងៃ​ក្រោម​ម្លប់​ឈើ​មួយ។</p>
        <p><a class='ref km' id='km២៥' href='#km២៥'>២៥</a>គ្រានោះ មារ​មាន​ចិត្ត​បាប ក៏​ចូល​ទៅ​រក​សីសុប​ចាលា​ភិក្ខុនី លុះ​ចូល​ទៅ​ដល់​ហើយ បាន​ពោល​ពាក្យ​នេះ នឹង​សីសុប​ចាលា​ភិក្ខុនី​ថា ម្នាល​ភិក្ខុនី នាង​គាប់ចិត្ត​នឹងលទ្ធិ​របស់​បុគ្គល​ណា។ ម្នាល​អាវុសោ យើង​មិន​គាប់ចិត្ត​នឹង​លទ្ធិ របស់​បុគ្គល​ណា​មួយ​ទេ។</p>
        <p><a class='ref km' id='km២៦' href='#km២៦'>២៦</a>នាង​ឧទ្ទិស​ចំពោះ​បុគ្គល​ណា បាន​ជា​កោរ​ក្បាល​ប្រាកដ​ដូច​ជា​សមណី (សមណៈ​ស្រី) បើ​នាង​មិន​គាប់ចិត្ត​នឹង​លទ្ធិ (បុគ្គល​ណា) ទេ ហេតុអ្វី​បានជា​នាង​ប្រព្រឹត្ត​ដូច​ជា​ស្រី​វង្វេង។</p>
        <p><a class='ref km' id='km២៧' href='#km២៧'>២៧</a>សីសុប​ចាលា​ភិក្ខុនី​តប​ថា បុគ្គល​ទាំងនោះ​ដែល​មាន​លទ្ធិ​ក្រៅ​អំពី​សាសនា​នេះ រមែង​លិច​ចុះ​ក្នុង​ទិដ្ឋិ​ទាំងឡាយ យើង​មិន​គាប់ចិត្ត​នឹង​ធម៌​របស់​បុគ្គល​ទាំងនោះ​ទេ ព្រោះថា ​បុគ្គល​ទាំងនោះ មិនមែន​ជា​អ្នក​ឈ្លាស​ក្នុង​ធម៌ ព្រះពុទ្ធ​ទ្រង់​កើត​ក្នុង​សក្យត្រកូល រក​បុគ្គល​ប្រៀប​គ្មាន ទ្រង់​គ្រប​សង្កត់​នូវ​ធម៌​ទាំងពួង ទ្រង់​កំចាត់​បង់​នូវ​មារ ទ្រង់​មិន​ចាញ់​មារ​ទាំងអស់ ទ្រង់​ផុត​ចាក​កិលេស​ទាំងអស់ មិន​អាស្រ័យ​នូវ​តណ្ហា ទ្រង់​មាន​ចក្ខុ​ឃើញ​ធម៌​ទាំងអស់ ដល់​នូវ​កិរិយា​អស់​នៃ​កម្ម​ទាំងអស់ ទ្រង់​មាន​ចិត្ត​ចុះ​ស៊ប់​ក្នុង​ធម៌​ជា​គ្រឿង​អស់​ទៅ​នៃ​ឧបធិ ព្រះមានព្រះ ភាគ​នោះ ជា​គ្រូ​របស់​យើង យើង​គាប់ចិត្ត​នឹង​សាសនា​របស់​ព្រះអង្គ។</p>
        <p>លំដាប់នោះ មារ​មាន​ចិត្ត​បាប​ដឹង​ថា សីសុប​ចាលា​ភិក្ខុនី ស្គាល់​អញ​ហើយ ក៏​មានសេចក្ដី​ទុក្ខ តូច​ចិត្ត បាត់​អំពី​ទីនោះ​ទៅ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>