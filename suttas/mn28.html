<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn28' lang='km'>
        <header>
            <ul>
            </ul>
            <h1>មហាហត្ថិបទោបមសូត្រ ទី ៨</h1>
        </header>
        <p><a class='ref km' id='km78' href='#km78'>៧៨</a>ខ្ញុំបានស្តាប់មកយ៉ាងនេះ ។ សម័យមួយ ព្រះមានព្រះភាគ​ទ្រង់គង់នៅក្នុងជេត​វនារាម របស់អនាថបិណ្ឌិកសេដ្ឋីទៀបក្រុងសាវត្ថី ។ សម័យនោះឯង ព្រះសារីបុត្រមាន​អាយុ ហៅភិក្ខុទាំងឡាយមកថា ម្នាលភិក្ខុ​ទាំងឡាយមានអាយុ ។ ភិក្ខុទាំងអម្បាយនោះបាន​ទទួលស្តាប់ ថេរវាចា​នៃ​ព្រះសារីបុត្រមានអាយុថា បពិត្រលោកមានអាយុ ។ ព្រះសារីបុត្រ​មាន​អាយុ មានថេរវាចាដូច្នេះថា នែអ្នកទាំងឡាយមានអាយុ ស្នាមជើងទាំង​ឡាយ​ណាមួយ របស់ពួកសត្វដែលនៅលើផ្ទៃផែនដីស្នាមជើង ទាំង​អស់​នោះ តែងប្រជុំចុះក្នុងស្នាមជើងដំរី​ស្នាមជើងដំរីប្រាកដជា វិសេស ជាង​ស្នាមជើង នៃសត្វទាំងអម្បាលនោះ ព្រោះស្នាមជើងដំរី​នោះជាស្នាម ជើង​ធំ ដូច​ម្តេច​មិញ ម្នាលអ្នកទាំងឡាយមានអាយុ កុសលធម៌ទាំងឡាយ ណា​នីមួយ កុសលធម៌ទាំងអ​ស់នោះ តែសង្រ្គោះចូលក្នុងអរិយសច្ចទាំង ៤ ដូច្នោះឯង អរិយ​សច្ចទាំង ៤ តើដូចម្តេចខ្លះ គឺ ទុក្ខអរិយសច្ច ១ ទុក្ខ សមុទយអរិយសច្ច ១ ទុក្ខនិរោធអរិយ​សច្ច ១ ទុក្ខនិរោធគាមិនីបដិប ទាអរិយសច្ច ១ ។</p>
        <p><a class='ref km' id='km79' href='#km79'>៧៩</a>ម្នាលអ្នកទាំងឡាយមានអាយុ ទុក្ខអរិយសច្ច តើដូចម្តេចខ្លះ ជាតិគឺសេចក្តី​កើតជាទុក្ខ ១ ជរាគឺសេចក្តីគ្រាំគ្រាជាទុក្ខ ១ មរណៈ គឺសេចក្តី ស្លាប់ទុក្ខ ១ សោកៈគឺសេចក្តី​លំបាកកាយជាទុក្ខ ១ ទោមនស្សគឺសេចក្តី អាក់អន់ចិត្តជាទុក្ខ ១ ឧបាយាសៈគឺសេចក្តីតាន​តឹងចិត្តជាទុក្ខ ១ បុគ្គល​ប្រាថ្នានូវរបស់ណាមិនបាន របស់នោះនាំមកនូវទុក្ខ ១ ដោយសសេច​ក្តី​បំប្រួញ ឧបាទានក្ខន្ធទាំង ៥ ចាត់ទុក្ខ ១ ។ ម្នាលអ្នកទាំងឡាយមានអាយុ ឧបាទានក្ខន្ធទាំង​ឡាយ ៥ តើដូចម្តេចខ្លះ គឺរូបចាត់ជាឧបាទានក្ខន្ធ ១ វេទនាចាត់ជាឧបាទានក្ខន្ធ សញ្ញាចាត់ជា​ឧបាទានក្ខន្ធ ១ សង្ខារចាត់ ជា ឧបាទានក្ខន្ធ ១ វិញ្ញាណចាត់ជាឧបាទានក្ខន្ធ ១ ។ ម្នាលអ្នកទាំង​ឡាយ មានអាយុ រូបចាត់ជាឧបាទានក្ខន្ធ ដូចម្តេចខ្លះ គឺពួកមហាភូតរូប ៤ នឹង ឧបាទាយរូប គឺរូបដែលអាស្រ័យនឹងមហាភូតរូបទាំង ៤ ។ ម្នាលអ្នកទាំង ឡាយមានអាយុ មហាភូតរូប​ទាំង ៤ ដូចម្តេចខ្លះ គឺបឋវីធាតុ ១ អាបោធាតុ ១ តេជោធាតុ ១ វាយោធាតុ ១ ។</p>
        <p><a class='ref km' id='km80' href='#km80'>៨០</a>ម្នាលអ្នកទាំងឡាយ មានអាយុបឋវីធាតុ តើដូចម្តេច ។ គឺ​បឋវី​ធាតុខាងក្នុង​ក៏មាន បឋវីធាតុខាងក្រៅក៏មាន ។ ម្នាលអ្នកទាំងឡាយ មានអាយុ បឋវីធាតុខាងក្នុង តើដូចម្តេច ។ ធាតុណា ជាខាងក្នុងអាស្រ័យ នៅខ្លួន ជារបស់រឹង ជារបស់គ្រោតគ្រាត ដែលវិញ្ញាណចូលទៅកាន់យក គឺសក់ទាំងឡាយ រោមទាំងឡាយ ក្រចកទាំងឡាយធ្មេញ​ទាំងឡាយ ស្បែក សាច់ សរសៃទាំងឡាយ ឆ្អឹងទាំងឡាយ ខួរក្នុងឆ្អឹង ទាច​ បេះដូង ថ្លើម វាវ ក្រពះ សួត ពោះវៀនធំ ពោះវៀនតូច អាហារថ្មី អាហារចាស់ ឬក៏ធាតុដទៃ ណាមួយ ជាខាងក្នុងអាស្រ័យនឹងខ្លួន ជារបស់រឹង ជារបស់គ្រោតគ្រាត ដែលវិញ្ញាណចូលទៅកាន់​យក ម្នាលអ្នកទាំងឡាយមានអាយុ នេះហៅថា បឋវីធាតុខាងក្នុង ។ បឋវីធាតុខាងក្នុង​ណាក្តី បឋវីធាតុខាងក្រៅណាក្តី ធាតុទាំងពីរនុ៎ះ ឈ្មោះថាបឋវីធាតុតែម៉្យាង ។ ភិក្ខុគួរ​ឃើញបឋវីធាតុនុ៎ះ ដោយបញ្ញាដ៏ប្រពៃតាមពិតយ៉ាងនេះថា ធាតុនោះឯង មិនមែនជារបស់​អញរបស់អញ នេះមិនមែនជាអាត្មាអញ នេះមិនមែនខ្លួនរបស់អញ ។ លុះឃើញបឋវីធាតុ​នុ៎ះ ដោយបញ្ញាដ៏ប្រពៃ តាមពិតយ៉ាងនេះហើយតែង នឿយណាយក្នុងបឋវីធាតុ ធ្វើចិត្តឲ្យ​ធុញទ្រាន់ក្នុងបឋវីធាតុ ។ ម្នាលអ្នក ទាំងឡាយមានអាយុ អបោធាតុខាងក្រៅជោរជន់ក្នុង​សម័យណា បឋវីធាតុ ខាងក្រៅក៏រលាយទៅក្នុងសម័យនោះ ។ ម្នាលអ្នកទាំងឡាយមាន​អាយុ អម្បាលបឋវីធាតុខាងក្រៅនោះ ជារបស់ធំដល់ម៉្លោះ ម្តេចគង់មានសភាពមិនទៀង ជាធម្មតា គង់មានសភាគអស់ទៅ ជាធម្មតា គង់មានសភាព សូន្យទៅ ជាធម្មតា គង់មាន​សភាពប្រែប្រួល ជាធម្មតា ។ ចំណង់បើកាយ ដែលតាំងនៅបន្តិចបន្តួចនេះ ភិក្ខុនឹងប្រកាន់ ដោយតណ្ហាថាអញ ថារបស់ អញថាអញមាន ដូចម្តេចបាន (កាលបើគិតដូច្នេះហើយ ) សេចក្តីប្រកាន់ ដោយអំណាតណ្ហា មានះទិដ្ឋិ ក្នុងបឋវីធាតុជាខាងក្នុងនុ៎ះ របស់ភិក្ខុនោះ មិនមានឡើយ ។ ម្នាលអ្នកទាំងឡាយមានអាយុ បើជនទាំងឡាយដទៃជេរ ប្រទេចខ្ចាំងខ្ចប់ បៀតបៀន ភិក្ខុនោះ ។ ភិក្ខុនោះតែងដឹង យ៉ាងនេះថាទុក្ខ វេទនាកើតអំពីសោតសម្ផស្សនេះ កើតឡើងដល់អាត្មាអញហើយ តើក៏ វេទនានោះអាស្រ័យហេតុ ឬមិនមែនមិនអាស្រ័យ​ហេតុទេ អាស្រ័យហេតុអ្វី គឺអាស្រ័យផស្សៈ ។ ភិក្ខុនោះឯងឃើញថាផស្សៈមិនទៀង​ឃើញថាវេទនា ក៏មិនទៀង ឃើញថាសញ្ញាក៏មិនទៀង ឃើញថាសង្ខារទាំងឡាយក៏មិន​ទៀង ឃើញថាវិញ្ញាណក៏មិនទៀង ចិត្តរបស់ភិក្ខុនោះ ក៏ស្ទុះស្ទាជ្រះថ្លា ឋិត​នៅ​ព្រម ស៊ប់​សួននៅក្នុងអារម្មណ៍គឺធាតុនោះឯង ម្នាលអ្នកទាំងឡាយ​មាន​អាយុ បើជនទាំងឡាយដទៃ បៀតបៀនភិក្ខុនោះ ដោយសម្ផស្សដៃក្តី ដោយ​សម្ផស្សដុំសដីក្តី ដោយសម្ផស្សដំបងក្តី ដោយសម្ផស្សគ្រឿងសស្រ្តាក្តី ដែល​មិន​ជាទីប្រាថ្នា មិនជាទីត្រេកអរ មិនជាទីគាប់ចិត្ត ។ ភិក្ខុនោះ ក៏ដឹងច្បាស់​យ៉ាងនេះថា កាយនេះឯងជាធម្មតា សម្រាប់រងសម្ផស្សដៃខ្លះ សម្រាប់​រង សម្ផស្សដុំដីខ្លះ សម្រាប់រងសម្ផស្សដម្បងខ្លះ សម្រាប់រងសម្ផស្សគ្រឿង​សស្រ្តាខ្លះ ។ ព្រោះហេតុនោះ បានជាព្រះមានព្រះភាគ ទ្រង់មានព្រះពុទ្ធដី​ការ​នេះ ទុកក្នុងឱវាទ ដែលមានឧបមាដូចរណារថា ម្នាលភិក្ខុទាំងឡាយ ប្រសិនបើចោរទាំងឡាយ ជាអ្នកធ្វើអំពើថោកទាប គប្បីអារអវយវៈតូចធំ​ទាំងឡាយ ដោយរណារ ដែលមានដង ទាំងពីរខាង ភិក្ខុណាមួយមានចិត្ត (មិនអត់ធន់) ប្រទូស្តរាយព្រោះជំងឺ ដែលពួកចោរ​អារនោះ​ ភិក្ខុនោះឈ្មោះ​ថាមិនធ្វើតាម ពាក្យប្រដៅរបស់តថាគត ដោយ​ហេតុដែលមិនអត់ធន់នោះ ។ ភិក្ខុនោះគិតថា សេចក្តីព្យាយាមដែលអាត្មា​អញប្រារព្ធហើយ មិនធូរថយឡើយ សតិដែលអាត្មាអញតាំងខ្ជាប់ហើយ មិនភ្លាំងភ្លាត់ឡើយ កាយដែលស្ងប់ស្ងាត់ហើយ មិនរសាប់រសល់ឡើយ ចិត្តដែលតំកល់នឹង ហើយជាចិត្តមានអារម្មណ៍ តែមួយឥឡូវនេះទោះ​សម្ផស្ស​​​ដៃត្រូវក្តី សម្ផស្ស ដុំដីត្រូវក្តីសម្ផស្សដម្បងត្រូវក្តី សម្ផស្សគ្រឿងសស្រ្តា​ក្តី ត្រង់កាយនេះ (ក៏ត្រូវ) ចុះអញនៅតែធ្វើ តាមពុទ្ធសាសនានេះ ។ ម្នាលអ្នកទាំងឡាយ មានអាយុ កាលបើភិក្ខុនោះ រលឹកនូវព្រះពុទ្ធយ៉ាងនេះ រលឹកនូវព្រះធម៌យ៉ាងនេះ រលឹកនូវព្រះសង្ឃយ៉ាងនេះ ហើយឧបេក្ខា​ដែល​អាស្រ័យនឹង​កុសល ក៏មិន​ទាន់​តាំងនៅនឹងបាន ។ ភិក្ខុនោះ ក៏តក់ស្លុត ដល់នូវសេចក្តីសង្វេគដោយ​ហេតុនោះថា ឱហ្ន៎ យើងជាមនុស្សឥតលាភ ឱហ្ន៎ យើងជាមនុស្សមិនមាន​លាភ ឱហ្ន៎ អត្តភាពជាមនុស្ស យើងបាន​ដោយកម្រ ឱហ្ន៎ អត្តភាពជា មនុស្ស​យើងមិនមែនបានដោយងាយទេ ត្រង់​ដែល​អាត្មាអញរលឹកនូវ​ព្រះពុទ្ធ​យ៉ាង​នេះ រលឹកនូវព្រះធម៌យ៉ាងនេះ រលឹក​នូវព្រះសង្ឃយ៉ាងនេះ​ហើយ ឧបេក្ខា​ដែល​អាស្រ័យនឹងកុសល ក៏មិនទាន់​តាំង​នៅនឹងបាន ។ ម្នាលអ្នក​ទាំងឡាយ​មានអាយុ ដូចស្រីជាកូនប្រសា ឃើញឪពុកក្មេកហើយ ក៏តក់ស្លុតដល់នូវ​សេចក្តី​ព្រួយបារម្ភដូចម្តេចមិញ ម្នាលអ្នកទាំងឡាយមាន​អាយុកាល បើភិក្ខុ​នោះ រលឹកនូវព្រះពុទ្ធយ៉ាងនេះ រលឹកនូវព្រះធម៌យ៉ាងនេះ រលឹកនូវ​ព្រះសង្ឃ​​យ៉ាងនេះ ហើយឧបេក្ខាដែល​អាស្រ័យនឹងកុសល​ក៏មិន​តាំង​នៅ​នូវបាន​ដូច្នោះឯង ។ ភិក្ខុនោះក៏តក់ស្លុត ដល់នូវសេចក្តីសង្វេគ ដោយ​ហេតុ​នោះ​ថា ឱហ្ន៎ អាត្មាអញជាមនុស្ស​ឥតលាភ ឱហ្ន៎ អាត្មាអញ​ឆ្នែងលាភ ឱហ្ន៎ អត្តភាពជាមនុស្ស អាត្មាអញ​បាន​ដោយកម្រ ឱហ្ន៎ អត្តភាពជាមនុស្ស អាត្មា​អញមិនបានដោយងាយទេ ត្រង់ដែលអាត្មាអញ រលឹកនូវព្រះពុទ្ធយ៉ាងនេះ រលឹកនូវព្រះធម៌យ៉ាង​នេះ​ រលឹកនូវព្រះសង្ឃ​យ៉ាង​នេះហើយ ឧបេក្ខាដែល​អាស្រ័យនឹងកុសល ក៏មិន​ទាន់ តាំងនៅមាំ ។ ម្នាលអ្នកទាំងឡាយមានអាយុ បើ​ភិក្ខុនោះ​រលឹកនូវ​ព្រះពុទ្ធ​​​យ៉ាងនេះ​រលឹក​នូវ​ព្រះ ធម៌យ៉ាងនេះ រលឹកនូវ​ព្រះសង្ឃ​​យ៉ាងនេះ​ហើយ ឧបេក្ខាដែល​អាស្រ័យ​​នឹងកុសល ក៏តាំងនូវ មាំបា​ន ។ ភិក្ខុនោះមាន​ចិត្ត​ត្រេកអរដោយ​ហេតុនោះ ។ ម្នាលអ្នកទាំងឡាយ​មាន​អាយុ ពាក្យប្រដៅ​របស់ព្រះមាន​ព្រះភាគ ឈ្មោះថាភិក្ខុនោះធ្វើរឿយៗ ហើយ ដោយហេតុនេះ​មានប្រមាណប៉ុណ្ណេះឯង ។</p>
        <p><a class='ref km' id='km81' href='#km81'>៨១</a>ម្នាលអ្នកទាំងឡាយមានអាយុ អាបោធាតុតើដូចម្តេច ។ អាបោធាតុ​ខាងក្នុងដូចក៏មាន អាបោធាតុខាងក្រៅក៏មាន ។ ម្នាលអ្នកទាំង ឡាយមានអាយុ អាបោធាតុខាងក្នុង ដូចម្តេចខ្លះ ។ ធាតុណាដែលជា ខាង ក្នុង ដែលអាស្រ័យនូវខ្លួនជាទឹក ឬមានសភាពប្រហែលនឹង ទឹកដែល វិញ្ញាណ​ចូលទៅកាន់យក គឺប្រមាត់ ស្លេស្ម ខ្ទុះ ឈាម ញើស ខ្លាញ់ខាប់ ទឹក ភ្នែក ខ្លាញ់រាវ ទឹកមាត់ ទឹកសំបោរ ទឹកលំអិល ទឹកមូត្រ ឬក៏ធាតុដទៃ ណានីមួយជាខាងក្នុង អាស្រ័យនូវខ្លួន ជាទឹកឬមានសភាពប្រហែលនឹងទឹក ដែលវិញ្ញាណចូលទៅកាន់យក ម្នាលអ្នកទាំងឡាយមានអាយុ នេះហៅថា អាបោធាតុខាងក្នុង ។ ក៏អាបោធាតុខាងក្នុងណាក្តី អាបោធាតុខាងក្រៅណា ក្តី ធាតុទាំងពីរនេះឈ្មោះថាអាបោធាតុ តែមួយយ៉ាង ។ ភិក្ខុគួរឃើញ អាបោធាតុនោះដោយបញ្ញាដ៏ប្រពៃ តាមពិតយ៉ាងនេះថា នុ៎ះឯងមិនមែន ជារបស់អញ នេះក៏មិនមែនជារបស់អញ ខ្លួននោះមិនមែនជារបស់អញ ។ លុះភិក្ខុនោះឃើញអាបោធាតុទាំងពីរនុ៎ះ ដោយបញ្ញាដ៏ប្រពៃតាមពិត​យ៉ាង​នេះហើយ តែងនឿយណាយក្នុងអាបោធាតុធ្វើចិត្តឲ្យធុញក្នុង អាបោធាតុ ។ ម្នាលអ្នកទាំងឡាយមានអាយុ ជួនកាលអាបោធាតុខាងក្រៅជោរជន់ឡើង ហើយ អាបោធាតុនោះក៏លិចស្រុកខ្លះ លិចនិគមខ្លះលិចនគរខ្លះ លិចជន​បទ​និងប្រទេសខ្លះ ។ ម្នាលអ្នកទាំងឡាយមានអាយុ ជួនកាលទឹកក្នុង​មហាសមុទ្រ​មានជម្រៅ ១០០ យោជន៍រីងទៅក៏មាន ទឹកមាន​ជម្រៅ ២០០ យោជន៍រីងទៅក៏មានទឹកមានជម្រៅ ៣០០ យោជន៍រីងទៅក៏មាន ទឹក​មាន​ជម្រៅ ៤០០ យោជន៍រីងទៅក៏មាន ទឹកមានជម្រៅ ៥០០ យោជន៍ រីងទៅក៏មាន ទឹកមានជម្រៅ ៦០០ យោជន៍រីងទៅក៏មាន ទឹកមានជម្រៅ ៧០០ យោជន៍រីងទៅក៏មាន ។ ម្នាលអ្នកទាំងឡាយ មានអាយុជួនកាល​ទឹក​មានជម្រៅ ៧ ដើមត្នោត ដក់នៅក្នុងមហា​សមុទ្រខ្លះ ទឹកមានជម្រៅ ៦ ដើម​ត្នោត ដក់នៅខ្លះ ទឹកមានជម្រៅ ៥ ដើមត្នោតដក់នៅខ្លះ ទឹកមានជម្រៅ ៤ ដើមត្នោតដក់នៅខ្លះ ទឹកមានជម្រៅ ៣ ដើមត្នោតដក់នៅខ្លះ ទឹកមាន​ជម្រៅ ២ ដើមត្នោតដក់នៅខ្លះ ទឹកមានជម្រៅ ១ ដើមត្នោតដក់នៅខ្លះ ។ ម្នាលអ្នក​ទាំង​ឡាយមានអាយុ ជួនកាលទឹកមានជម្រៅ​ ៧ ជំហរបុរសដក់នៅ​ក្នុង​មហាសមុទ្រខ្លះ ទឹកមាន​ជម្រៅ ៦ ជំហរបុរសដក់នៅខ្លះ ទឹកមានជម្រៅ ៥ ជំហរបុរសដកនៅខ្លះ ទឹកមានជម្រៅ ៤ ជំហរបុរសដក់នៅខ្លះ ទឹកមាន​ជម្រៅ ៣ ជំហរបុរសដក់នៅខ្លះ ទឹកមានជម្រៅ ២ ជំហរបុរស​ដក់នៅខ្លះ ទឹក​មាន​ជម្រៅ ១ ជំហរបុរសដក់នៅខ្លះ ។ ម្នាលអ្នកទាំងឡាយមានអាយុ ជួន​កាល​​ទឹកមានជម្រៅពាក់កណ្តាលជំហរបុរសដក់នៅ ក្នុងមហាសមុទ្រខ្លះ ទឹកមាន​ប្រមាណ​ ត្រឹមចង្កេះដក់នៅខ្លះ ទឹកមានប្រមាណ​ត្រឹមជង្គង់ដក់​នៅខ្លះ ទឹក​មាន​ប្រមាណត្រឹមភ្នែកគោរ​ដក់នៅខ្លះ ។ ម្នាលអ្នកទាំងឡាយ​មានអាយុ ជួនកាលទឹកគ្រាន់តែសើមថ្នាំងម្រាមដៃ (ដក់នៅ) ក្នុង​មហា​-សមុទ្រ​មិនមាន​ឡើយក៏មានដែរ ។ ម្នាលអ្នកទាំងឡាយមានអាយុ សូម្បី​អាបោធាតុខាង​ក្រៅនោះ ជារបស់ធំដល់ម៉្លោះ គង់មានសភាព​មិនទៀងជា​ធម្មតា គង់មាន​សភាព​អស់ទៅជាធម្មតា គង់មានសភាពសូន្យទៅជាធម្មតា គង់មាន​សភាព​ប្រែប្រួលទៅ​ជាធម្មតា ។ ចំណង់បើកាយ​ដែលតាំង​នៅ​បន្តិច​បន្តួច​នេះ ភិក្ខុ​នឹង​ប្រកាន់ដោយតណ្ហាថាអញថារបស់អញ ថាអញមាន ដូចម្តេចបាន (កាលបើគិតដូច្នេះហើយ ) សេចក្តីប្រកាន់ដោយ​អំណាច​តណ្ហា មានៈ ទិដ្ឋិ ក្នុង​អាបោធាតុជាខាងក្នុងនុ៎ះរបស់ភិក្ខុនោះ មិនមាន ឡើយ ។ ម្នាល​អ្នក​ទាំង​ឡាយ​មានអាយុ កាលបើភិក្ខុនោះ រលឹកនូវព្រះពុទ្ធ​យ៉ាងនេះ រលឹកនូវ​ព្រះធម៌​​យ៉ាង​នេះ រលឹកនូវព្រះសង្ឃយ៉ាងនេះហើយ ទើបឧបេក្ខាដែល​អាស្រ័យកុសលតាំងនៅនឹងបាន ។ ភិក្ខុនោះមានចិត្ត​ត្រេកអរ​ដោយ​ហេតុ​នោះ ។ ម្នាលអ្នកទាំងឡយាមានអាយុ ភិក្ខុនោះឈ្មោះ​ថា ធ្វើតាមពាក្យ​ប្រ​ដៅ​​​ព្រះមានព្រះភាគរឿយ ៗ ហើយដោយហេតុមាន​ប្រមាណ​ប៉ុណ្ណោះ​ឯង</p>
        <p><a class='ref km' id='km82' href='#km82'>៨២</a>ម្នាលអ្នកទាំងឡាយមានអាយុ តេជោធាតុដូចម្តេចខ្លះ ។ តេជោ​ធាតុខាងក្នុងក៏មាន តេជោធាតុខាងក្រៅក៏មាន ។ ម្នាលអ្នកទាំងឡាយ​មាន​អាយុ តេជោធាតុខាងក្នុងតើដូចម្តេច ។ ធាតុណា ជាខាងក្នុងដែល​អាស្រ័យ​នូវនឹងខ្លួនជាភ្លើង ឬមានសភាពប្រហែលនឹង​ភ្លើងដែលវិញ្ញាណ​ចូលទៅ​កាន់​​យក គឺតេជោធាតុ ដែលញុំាងកាយឲ្យក្តៅសព្វ ១ តេជោធាតុ​ដែល​ធ្វើ​កាយឲ្យគ្រាំគ្រា ១ តេជោធាតុ ដែលដុតកាយឲ្យក្រហល់ក្រហាយ ១ តេជោ​ធាតុ​សម្រាប់ដុតភោជនដែលបុគ្គលស៊ី ផឹក ទំពាស៊ី ជញ្ជក់ជញ្ជាប់ ឲ្យទ្រុឌ​ទ្រោម​​ទៅដោយប្រពៃ ១ មួយទៀត ធាតុដទៃណាមួយ ជាខាងក្នុងដែល​អាស្រ័យ​នូវខ្លូន ជាភ្លើងឬមានសភាពប្រហែលនឹងភ្លើង ដែលវិញ្ញាណចូល​ទៅកាន់យក ម្នាលអ្នកទាំងឡាយ​មានអាយុ នេះហៅថា តេជោធាតុខាងក្នុង ។ តេជោធាតុខាងក្នុងណាក្តី តេជោធាតុ​ខាងក្រៅណាក្តី ធាតុទាំងពីរ​នេះ​ឈ្មោះថា តេជោធាតុតែមួយយ៉ាង ។ ភិក្ខុគួរឃើញ​តេជោធាតុនោះ​ដោយ​បញ្ញាដ៏ប្រពៃ តាមពិតយ៉ាងនេះថា នុ៎ះឯង មិនជារបស់​អញនោះ​ក៏មិនមែនជាអញ នោះមិនមែនខ្លួនរបស់អញ ។ លុះភិក្ខុ​នោះឃើញ​តេជោ​ធាតុនុ៎ះ ដោយបញ្ញា​ដ៏ប្រពៃ តាមពិតយ៉ាងនេះហើយ តែងនឿយណាយ​ក្នុង​តេជោធាតុ ធ្វើចិត្តឲ្យធុញ​ទ្រាន់ក្នុងតេជោធាតុ ។ ម្នាលអ្នកទាំងឡាយ​មាន​អាយុ ចួលកាល​តេជោធាតុខាង​ក្រៅ​កម្រើកឡើង តេជោធាតុនោះ ឆេះស្រុក​ខ្លះ ឆេះនគរខ្លះ ឆេះនិគមខ្លះ ឆេះជនបទខ្លះ ឆេះជនបទនិងប្រទេសខ្លះ ។ តេជោធាតុនោះ ឆេះស្មៅស្រស់ខ្លះ ឆេះផ្លូវធំខ្លះ ថ្មភ្នំខ្លះ ទឹកខ្លះ ផ្ទៃផែន​ដីជាមរណីយដ្ឋាន (ដែលគ្មានស្មៅ) ខ្លះ ឥតមានគ្រឿងឆេះតទៅទៀត ក៏រលត់បាត់ទៅ ។ ម្នាលអ្នកទាំងឡាយមានអាយុជួនកាលជនទាំងឡាយ ស្វែងរកភ្លើងដោយស្លាបមាន់ខ្លះ ដោយការកួតសរសៃស្បែកខ្លះ ។ ម្នាលអ្នក​ទាំង​ឡាយមានអាយុ សូម្បីតេជោធាតុខាងក្រៅនោះធំដល់ម្ល៉ោះ គង់មាន​សភាពមិនទៀងជាធម្មតាគង់មានសភាពអស់ទៅជាធម្មតា គង់មានសភាព​សូន្យទៅជាធម្មតា គង់មានសភាពប្រែប្រួលទៅជាធម្មតា ។ ចំណង់បើកាយ​ដែលតាំងនៅបន្តិចបន្តួចនេះ ភិក្ខុនឹងប្រកាន់ដោយតណ្ហាថា អញថា របស់​អញថា អញមានដូចម្តេចបាន (កាលបើគិតដូចដូច្នោះហើយ) សេចក្តី​ប្រកាន់ដោយអំណាចតណ្ហា មានះទិដ្ឋិ ក្នុងតេជោធាតុ​ជាខាងក្នុងនោះរបស់​ភិក្ខុនោះមិនមានឡើយ ។ ម្នាលអ្នកទាំងឡាយមានអាយុ កាលបើភិក្ខុនោះ​រលឹកនូវព្រះពុទ្ធយ៉ាងនេះ រលឹកនូវព្រះធម៌យ៉ាងនេះ រលឹកនូវព្រះសង្ឃ​យ៉ាង​នេះហើយ ឧបេក្ខាដែលអាស្រ័យនឹងកុសល ក៏តាំងនៅនឹងបាន ។ ភិក្ខុនោះមានចិត្តត្រេកអរ ដោយហេតុនោះ ។ ម្នាលអ្នកទាំងឡាយមានអាយុ ភិក្ខុនោះ​ឈ្មោះថា ធ្វើតាមពាក្យប្រដៅរបស់ព្រះមានព្រះភាគរឿយ ៗ ហើយ ដោយហេតុមាន​ប្រមាណប៉ុណ្ណោះ ។</p>
        <p><a class='ref km' id='km83' href='#km83'>៨៣</a>ម្នាលអ្នកទាំងឡាយមានអាយុ វាយោធាតុ តើដូចម្តេច ។ វាយោធាតុខាង​ក្នុងក៏មាន វាយោធាតុខាងក្រៅក៏មាន ។ ម្នាលអ្នកទាំង ឡាយមានអាយុ វាយោធាតុខាង​ក្នុង តើដូចម្តេច ។ ធាតុណាជាខាងក្នុង ដែលអាស្រ័យនូវខ្លួនជាខ្យល់ ឬមានសភាព​ប្រហែលនឹងខ្យល់ ដែល វិញ្ញាណចូលទៅកាន់យក គឺខ្យល់បក់ឡើងលើ ១ ខ្យល់បក់ចុះក្រោម១ ខ្យល់បក់នៅក្នុងផ្ទៃគឺបក់ខាងក្រៅពោះវៀន ១ ខ្យល់បកក្នុងពោះវៀន ១ ខ្យល់​បក់សព្វ​សព៌ាង្គកាយ ១ ខ្យល់ដកដង្ហើមចូលនិងខ្យល់ដក​ដង្ហើម​ចេញ ១ មួយទៀត វាយោធាតុដទៃ ណានីមួយ ជាខាងក្នុងអាស្រ័យនូវខ្លួន ជាខ្យល់ ឬមានសភាពប្រហែលនឹងខ្យល់ ដែលវិញ្ញាណចូលទៅកាន់យក ម្នាលអ្នក​ទាំង​ឡាយមានអាយុ នេះហៅថា វាយោធាតុខាង​ក្នុង ។ វាយោធាតុ​ខាង​ក្នុង​ណាក្តី វាយោធាតុខាងក្រៅណាក្តី ធាតុទាំងពីរនោះ ឈ្មោះថា វាយោធាតុ​​តែមួយយ៉ាង ។ ភិក្ខុគួរឃើញវាយោធាតុនោះ ដោយបញ្ញាដ៏ប្រពៃ​តាមពិត​យ៉ាង​នេះថា នុ៎ះមិនមែនជារបស់អញ នុ៎ះក៏មិនមែនជាអញ នោះ​មិន​មែន​ជាខ្លួនរបស់អញ ។ លុះភិក្ខុនោះឃើញវាយោធាតុនុ៎ះ ដោយបញ្ញា​ដ៏​ប្រពៃ តាមពិតយ៉ាងនេះហើយ ក៏នឿយណាយក្នុងវាយោធាតុ ធ្វើចិត្តឲ្យ​ធុញ​ទ្រាន់​ក្នុងវាយោធាតុ ។ នែអ្នកទាំងឡាយមាន​អាយុ ចួនកាលវាយោធាតុ​ខាង​ក្រៅ​កម្រើកឡើង វាយោធាតុនោះបក់លំអិតស្រុកខ្លះបក់​លំអិតនិគមខ្លះ បក់​លំអិត​នគរខ្លះ បក់លំអិតជនបទខ្លះ បក់លំអិតជនបទនិងប្រទេសខ្លះ ។ ម្នាលអ្នកទាំងឡាយមានអាយុ ចួនកាលដល់ខែជាងខាងចុងនៃគិម្ហរដូវ ជន​ទាំងឡាយតែង​ស្វែងរកខ្យល់ដោយផ្លិតស្លឹកត្នោតខ្លះ ដោយផ្លិត​សម្រាប់​បក់ភ្លើងខ្លះ សូម្បីតែស្បូវក្នុង​សំយ៉ាបផ្ទះក៏មិនកំរើកក៏មានដែរ ។ ម្នាលអ្នក​ទាំង​ឡាយមានអាយុ សូម្បីវាយោធាតុខាង​ក្រៅនោះធំដល់ម្ល៉ោះ គង់មាន​សភាពមិនទៀងជាធម្មតា គង់មានសភាពអស់ទៅជាធម្មតា គង់មាន​សភាពសូន្យទៅជាធម្មតា គង់មានសភាពប្រែប្រួលទៅធម្មតា ។ ចំណង់​បើកាយ​ដែលតាំងនៅបន្តិចបន្តួចនេះ ភិក្ខុនឹងប្រកាន់ដោយតណ្ហាថាអញ ថា​រ​បស់អញ ថាអញមាន​ដូចម្តេចបាន (កាលបើគិតដូច្នេះហើយ) សេចក្តី​ប្រកាន់ដោយអំណាចតណ្ហាមានះ ទិដ្ឋិ ក្នុង​វាយោធាតុជាខាងក្នុងនោះ របស់​ភិក្ខុនោះ មិនមានឡើយ ។ ម្នាលអ្នកទាំងឡាយមានអាយុ បើជន​ទាំង​ឡាយដទៃជេរប្រទេចខ្ចាំងខ្ចប់ បៀតបៀនភិក្ខុនោះ ។ ភិក្ខនោះ​តែងដឹង​យ៉ាង​នេះ​ថា ទុក្ខវេទនាកើតអំពីសម្ផស្សៈនេះ កើតឡើងហើយដល់​អាត្មា​អញ តើ ក៏វេទនានោះឯង​អាស្រ័យហេតុ ឬមិនអាស្រ័យហេតុទេ អាស្រ័យ​ហេតុ​អ្វីគឺអាស្រ័យផស្សៈ ។ ភិក្ខុនោះឯង​ឃើញថា ផស្សៈមិនទៀង ឃើង​ថា​វេទនាមិនទៀង ឃើញថាសញ្ញាមិនទៀង ឃើញថាសង្ខារទាំង​ឡាយមិន​ទៀង ឃើញថាវិញ្ញាណមិនទៀង ចិត្តរបស់ភិក្ខុនោះ ក៏ស្ទុះស្ទា​ជ្រះថា ឋិត​នៅ​ព្រម ស៊ប់សួននៅក្នុងអារម្មណ៍គឺធាតុនោះឯង ។ ម្នាលអ្នក​ទាំង​​ឡាយ មានអាយុ បើជនទាំងឡាយដទៃបៀតបៀនភិក្ខុនោះ ដោយ​សម្ផស្សដៃក្តី សម្ផស្ស​ដុំដីក្តី សម្ផស្សដំបងក្តី សម្ផស្សគ្រឿងសស្រ្តាក្តី ដែល​មិន​ជាទីប្រាថ្នា មិនជាទីត្រកអរ មិនជាទីពេញចិត្ត ។ ភិក្ខុនោះ​តែងដឹងច្បាស់​យ៉ាងនេះថា កាយនេះឯងងជាសភាព​សម្រាប់រង​សម្ផស្ស​ដៃខ្លះ សម្ផស្សដុំដី​ខ្លះ សម្ផស្ស​ដំបងខ្លះ សម្ផស្សសស្រ្តាខ្លះ ។ ព្រោះហេតុ​នោះ​បានជា ព្រះមាន​ព្រះភាគ​ទ្រង់​មាន​ព្រះពុទ្ធដីកានេះ ក្នុងឪវាទ​ដែល​ប្រៀបដូច​រណារថា ម្នាលភិក្ខុ​ទាំង​ឡាយប្រសិនបើពួកចោរ ជាអ្នកធ្វើ​អំពើរថោកទាប គប្បីអារអវយវៈតូច​ធំទាំងឡាយ (របស់ភិក្ខុនោះ) ដោយ​រណារ​​ដែលមានដងទាំងពីរខាង ភិក្ខុណា​​​ធ្វើ​ចិត្តប្រទូស្ត (មិនអត់ធន់) ក្នុងជម្លឺដែលពួកចោរអារ​នោះ ភិក្ខុនោះ​ឈ្មោះថា មិនធ្វើតាមពាក្យ​ប្រដៅ​របស់តថាគត ដោយហេតុដែល​មិន​អត់ធន់​នោះ ។ ភិក្ខុនោះគិតថា សេចក្តី​ព្យាយាមដែលអាត្មាអញប្រារព្ធហើយ នឹង​មិន​ធូរថយឡើយ សតិដែល​អាត្មាអញតាំងខ្ជាប់ហើយ នឹងមិនភ្លាំងភ្លាត់​ឡើយ កាយដែលស្លប់​ស្លាត់​ហើយ នឹងមិនរសាប់រសល់ឡើយ ចិត្តដែល​តំកល់​នឹង​ហើយ នឹងមាន​អារម្មណ៍​មូលតែមួយ ឥឡូវនេះ ទោះសម្ផស្ស​ដៃត្រូវក្តី សម្ផស្សដំដីត្រូវក្តី សម្ផស្សដំបងត្រូវក្តី សម្ផស្សគ្រឿងសស្ត្រាត្រូវក្តី ត្រង់កាយនេះ​(ក៏ត្រូវទៅចុះ) ឯអាត្មាអញក៏នៅ​តែធ្វើតាមពាក្យប្រដៅរបស់​ព្រះសម្មាសម្ពុទ្ធ​នេះមិនលែង ។ ម្នាលអ្នកទាំង​ឡាយមានអាយុ កាលបើ​ភិក្ខុ​នោះ រលឹកនូវ​ព្រះពុទ្ធយ៉ាងនេះ រលឹកនូវ​ព្រះធម៌យ៉ាងនេះ រលឹកនូវ​ព្រះសង្ឃ​​​យ៉ាងនេះ​ហើយ ឧបេក្ខាដែល​អាស្រ័យ​នឹង​កុសល មិនទាន់តាំងនៅ​នឹង​បាន ភិក្ខុនោះ​តែង​តក់ស្លុកដល់នូវសេចក្តី សង្វេគដោយហេតុ​នោះថា ឱហ្ន៎ អាត្មាអញជា​មនុស្ស​ឥតលោក ឱហ្ន៎ អាត្មាអញជាមនុស្សមិនមានលោក ឱហ្ន៎ អត្តភាពជា​មនុស្ស អាត្មាអញបាន​ដោយកម្រ ឱហ្ន៎ អត្តភាពជាមនុស្ស អាត្មាអញមិន​មែន​​បានដោយងាយទេ ត្រង់ដែលអាត្មាអញរលឹកនូវ​ព្រះពុទ្ធ​យ៉ាង​នេះ រលឹក​នូវ​ព្រះធម៌យ៉ាងនេះ រលឹកនូវព្រះសង្ឃយ៉ាងនេះហើយ ឧបេក្ខាដែល​អាស្រ័យនឹងកុសល​មិនទាន់​តាំង​នៅនឹងបាន ។ ម្នាលអ្នក​ទាំងឡាយ​​មាន​អាយុ ដូចស្រីជាកូនប្រសាឃើញឪពុកក្មេកហើយ ក៏ព្រួយ​បារម្ភ ដល់នូវ​សេចក្តី​សង្វេគដូចម្តេច​មិញ ម្នាលអ្នកទាំងឡាយមានអាយុ កាលភិក្ខុនោះរ​លឹកនូវ​​ព្រះពុទ្ធ​​​​យ៉ាងនេះ រលឹកលនូវព្រះធម៌យ៉ាងនេះ រលឹក​នូវ​ព្រះសង្ឃ​យ៉ាងនេះហើយ ឧបេក្ខាដែល​អាស្រ័យនឹងកុសល​ក៏មិនបានតាំង​នៅនឹងដូច្នោះ​ឯង ។ ភិក្ខុនោះតែងតក់​ស្លុតដល់នូវសេចក្តីសង្វេគដោយ​ហេតុ​​នោះ​ថា ឱហ្ន៎ អាត្មាអញជា​មនុស្សឥត​លាភ ឱហ្ន៎ អាត្មាអញជា​មនុស្សមិន​មាន​​លាភ អត្តភាពជាមនុស្ស​អាត្មាអញបានដោយកម្រអត្តភាពជាមនុស្ស អាត្មា​​អញមិនមែន​បាន​ដោយ​ងាយទេ ត្រង់ដែលអាត្មាអញរលឹកនូវ​ព្រះពុទ្ធ​យ៉ាង​​នេះរលឹកនូវព្រះ​ធម៌​យ៉ាង​នេះ ​រលឹកនូវព្រះសង្ឃយ៉ាងហើយ ឧបេក្ខា​ដែល​អាស្រ័យនឹងកុសល មិនទាន់តាំង​នៅនឹងបាន ។ ម្នាលអ្នកទាំងឡាយ​មាន​អាយុកាលបើភិក្ខុនោះ រលឹកនូវព្រះពុទ្ធយ៉ាងនេះ រលឹកនូវព្រះធម៌​យ៉ាង​នេះ​​រលឹកនូវ​ព្រះសង្ឃ យ៉ាង​នេះហើយ ឧបេក្ខាដែលអាស្រ័យនឹងកុសល រមែង​​​​តាំង​នៅនឹងបាន ។ ភិក្ខុនោះមានចិត្តត្រេកអរដោយហេតុនោះ ។ ម្នាល​អ្នក​​ទាំង​ឡាយមានអាយុ ភិក្ខុនោះឈ្មោះថា ធ្វើតាម​ពាក្យប្រដៅរបស់​ព្រះមាន​​​​ព្រះភាគ​រឿយ ៗ ហើយដោយហេតុមានប្រមានប៉ុណ្ណោះឯង ។</p>
        <p><a class='ref km' id='km84' href='#km84'>៨៤</a>ម្នាលអ្នកទាំងឡាយមានអាយុ អាកាសគឺទីវាលដែល អាស្រ័យ គ្រឿងឈើខ្លះ អាស្រ័យវល្លិសម្រាប់ចងខ្លះ អាស្រ័យដីសម្រប់លាបខ្លះ អាស្រ័យ​​ស្បូវប្រក់ខ្លះ ផ្តុំជាមួយគ្នាហើយ ក៏រាប់ហៅថាផ្ទះ​បាន​យ៉ាងណា​មិញ ម្នាលអ្នកទាំងឡាយមានអាយុ អាកាសដែលអាស្រ័យឆ្អឹងខ្លះ អាស្រ័យ​សរសៃខ្លះ អាស្រ័យសាច់ខ្លះ អាស្រ័យស្បែកខ្លះ រួបរួមជាមួយគ្នា ហើយ ទើបហៅថារូបបានដូច្នោះឯង ។ ម្នាលអ្នកទាំងឡាយមានអាយុ បើចក្ខុ​ខាងក្នុងមិនសាបសូន្យទេ តែរូបទាំងឡាយខាងក្រៅមិនបានគន្លងចក្ខុផង ការពិចារណាអារម្មណ៍ដែលកើត អំពីចក្ខុនឹងរូបនោះមិនមានផង ចំណែក​នៃវិញ្ញាណដែលកើតអំពីចក្ខុនឹងរូបនោះក៏មិនទាន់កើត ប្រាកដនៅឡើយ ។ ម្នាលអ្នកទាំងឡាយមានអាយុ បើចក្ខុខាងក្នុងមិនសាបសូន្យទេ ហើយរូប ទាំងឡាយខាងក្រៅមកកាន់គន្លងចក្ខុ តែការពិចារណាអារម្មណ៍​ដែល​កើត​អំពី​ចក្ខុនឹងរូប នោះមិនមានចំណែកនៃវិញ្ញាណ ដែលកើតអំពី​ចក្ខុនឹង​រូប​នោះ​ក៏មិនទាន់កើតប្រាកដនៅឡើយ ។ ម្នាលអ្នកទាំងឡាយមានអាយុកាល​ណាបើចក្ខុខាងក្នុងមិនសាបសូន្យផងរូបទាំងឡាយខាង ក្រៅមក​កាន់គន្លង​ចក្ខុ​ផង​ការពិចារណាអារម្មណ៍​ដែលកើតអំពីចក្ខុនឹងរូបនោះ ក៏កើតមានផង ។ ចំណែកនៃវិញ្ញាណដែលកើតអំពីចក្ខុនឹងរូបនោះទើបកើត​ប្រាកដ​ឡើង​​​បានដោយប្រការ ដូច្នេះ ។ រូបណាដែលកើតជាមួយ​នឹងចក្ខុវិញ្ញាណ​រូបនោះ​​សង្រ្គោះចូលក្នុងរូបូបាទានក្ខន្ធ ។ វេទនាណាដែលកើតជាមួយ​នឹង​ចក្ខុ​វិញ្ញាណ វេទនានោះសង្រ្គោះចូលក្នុងវេទនូបាទាក្ខន្ធ ។ សញ្ញា ណាដែល​កើត​ជាមួយនឹងចក្ខុវិញ្ញាណ សញ្ញានោះសង្រ្គោះចូលក្នុងសញ្ញបាទក្ខន្ធ ។ សង្ខារ​​​ទាំងឡាយណា ដែលកើតជាមួយនឹងចក្ខុវិញ្ញាណសង្ខារ​ទាំងឡាយ​នោះ​សង្រ្គោះចូលក្នុងសង្ខាររូបាទានក្ខន្ធ ។ វិញ្ញាណណា ដែលកើតជា​មួយ​នឹង​ចក្ខុ វិញ្ញាណនោះសង្រ្គោះចូលក្នុងវិញ្ញាណូរូបាទានក្ខន្ធ ។ ភិក្ខុនោះតែង​ដឹងច្បាស់យ៉ាងនេះថា ការសង្រ្គោះគឺប្រមូលប្រជុំនូវឧបាទានក្ខន្ធទាំង ៥​ នេះ យ៉ាងនេះឯង ។ មួយវិញទៀត ព្រះមានព្រះភាគទ្រង់ត្រាស់ដូច្នេះថា បុគ្គល​ណាឃើញ បដិច្ចសមុប្បាទ (គឺសេចក្តីកើតឡើងព្រោះអាស្រ័យហេតុ) បុគ្គល​​​នោះឈ្មោះថាឃើញធម៌ បុគ្គលនោះឈ្មោះថាឃើញបដិច្ចសមុប្បាទ (គឺ​សេចក្តី​​កើតឡើងព្រោះស្រ័យហេតុ) ។ ឧបាទានក្ខន្ធទាំង ៥ ណាដែល​មាន​នៅ ឧបាទានក្ខន្ធទាំង ៥ នេះឯង កើតឡើងព្រមព្រោះអាស្រ័យ ហេតុ​សេចក្តី​ពេញចិត្ត សេចក្តីពេញចិត្ត សេចក្តីអាល័យ សេចក្តីត្រេកអរនឹង​សេចក្តី​ជ្រប់ចុះ ក្នុឧបាទានក្ខន្ធទាំង ៥ នេះណា សេចក្តីពេញចិត្តជា​ដើម​នោះ ឈ្មោះថាទុក្ខសមុទយៈ (ហេតុជាទីកើតឡើងនៃទុក្ខ) ការកំចាត់បង់នូវ​តម្រេក​​ដោយអំណាចនៃតណ្ហា នឹងការលះបង់នូវតម្រេក ដោយអំណាច​នៃ​តណ្ហាណា ក្នុងឧបាទានក្ខន្ធទាំង ៥ នេះ ការកំចាត់បង់នូវតម្រេក​ជាដើម​នោះ ឈ្មោះថា ទុក្ខនិរោធ ។ ម្នាលអ្នកទាំងឡាយមានអាយុ ពាក្យប្រដៅ​របស់​​ព្រះមានព្រះភាគ ឈ្មោះថាភិក្ខុនោះធ្វើរឿយ ៗ ហើយដោយហេតុ​មាន​​ប្រមាណ​ប៉ុណ្ណេះឯង ។ ម្នាលអ្នកទាំងឡាយមានអាយុ បើសោតប្បសាទ​ខាង​ក្នុងមិនសាបសូន្យ... ឃានប្បសាទមិនសាបសូន្យ... ជិវ្ហាបសាទមិនសាប​សូន្យ...កាយប្បសាទមិនសាបសូន្យ... ម្នាលអ្នកទាំងឡាយមានអាយុ បើ ចិត្តខាងក្នុងមិនសាបសន្យទេ តែធម្មារម្មណ៍ទាំងឡាយខាងក្រៅ មិនបានមក​កាន់​​គន្លងភវង្គៈផង ការពិចារណាអារម្មណ៍ដែល​កើតអំពីចិត្តនឹង​ធម្មារម្មណ៍​​​​នោះក៏មិនទាន់មានផង ចំណែកនៃវិញ្ញាណដែលកើត អំពីចិ​ត្តនឹង​ធម្មារម្មណ៍​​​នោះ ក៏មិនទាន់កើតប្រាកដនៅឡើយ ។ ម្នាលអ្នកទាំងឡាយ​មាន​អាយុ បើចិត្តខាងក្នុងមិនសាបសូន្យផង ធម្មារម្មាណ៍ទាំង​ឡាយ ខាង​ក្រៅក៏ បានមកកាន់គន្លងភវង្គៈផងតែការពិចារណាអារម្មណ៍​ដែលកើតអំពី​ចិត្ត​នឹង​​ធម្មារម្មណ៍នោះ មិនមានចំណែកនៃវិញ្ញាណ ដែលកើតអំពី​ចិត្តនឹង​ធម្មារម្មណ៍​នោះ​ក៏នៅមិនទាន់ប្រាកដ ។ ម្នាលអ្នកទាំងឡាយ​មានអាយុ​កាល​ណា​បើចិត្តខាង​ក្នុងមិនសាបសូន្យផង ធម្មារម្មណ៍ទាំងឡាយខាង ក្រៅបាន​មក​​កាន់​​គន្លងភវង្គៈផង ការពិចារណាអារម្មណ៍​ដែលកើតអំពីចិត្ត​នឹងធម្មារ-​ម្មណ៍ នោះ​ក៏មានផង ។ ចំណែកនៃវិញ្ញាណ​ដែលកើតអំពីចិត្ត​នឹង​ធម្មារម្មណ៍​នោះ ទើប​កើតប្រាកដ ឡើងបានយ៉ាងនេះឯង ។ រូបណា​ដែល​​កើតជា​មួយនឹង​មនោ​​វិញ្ញាណរូបនោះសង្រ្គោះចូលក្នុង រូបូបាទានក្ខន្ធ ។ វេទនា​ណា​ដែល​កើតជា​មួយនឹងមនោវិញ្ញាណ វេទនានោះសង្រ្គោះចូល ក្នុង​វេទ​នូបាទាន​ក្ខន្ធ ។​ សញ្ញាណាដែល​កើតជាមួយនឹងមនោវិញ្ញាណ​សញ្ញា​នោះ​សង្រ្គោះ​​ចូល​ក្នុង សញ្ញូបាទានក្ខន្ធ ។ សង្ខារទាំងឡាយណា ដែលកើត​ជា​មួយនឹង​មនោវិញ្ញាណ សង្ខារទាំងឡាយ នោះសង្រ្គោះ​ចូលក្នុង​សង្ខា​រូបាទានក្ខន្ធ ។ វិញ្ញាណណាដែលកើតជាមួយនឹងភវង្គៈ វិញ្ញាណនោះ សង្រ្គោះ​ចូលក្នុង​វិញ្ញាណូបាទានក្ខន្ធ ។ ភិក្ខុនោះតែងដឹងច្បាស់​យ៉ាង​នេះ​ថា​ការសង្រ្គោះ​គឺ​ប្រជុំប្រមូលនូវឧបាទានក្ខន្ធទាំង ៤ នេះយ៉ាងនេះឯង ។ មួយ​ទៀត ព្រះមាន​ព្រះភាគ​ទ្រង់ត្រាស់ដូច្នេះ ថាបុគ្គលណាឃើញ​បដិច្ច-​សមុប្បាទ បុគ្គល​នោះ​ឈ្មោះថាឃើញធម៌ បុគ្គលណាឃើញធម៌ បុគ្គល​នោះ​ឈ្មោះ​ថាឃើញប​ដិច្ចសមុប្បាទ ។ ឧបាទានក្ខន្ធទាំង ៥ ណា ដែលមាននៅ ឧបាទានក្ខន្ធទាំង ៥ នេះឯងកើតឡើងព្រមព្រោះអាស្រ័យហេតុ សេចក្តី​ពេញ​​ចិត្ត សេចក្តី​អាល័យ សេចក្តីត្រេកអរ នឹងសេចក្តីជ្រប់ចុះណា ក្នុង​ឧបាទានក្ខន្ធ​ទាំង ៥ នេះ សេចក្តីពេញចិត្តជាដើម នោះឈ្មោះថា ទុក្ខ​សមុទ័យ ការកំចាត់បង់​នូវ​តម្រេកដោយអំណាចតណ្ហា នឹងការលះបង់ តម្រេក​​​ដោយ​អំណាចតណ្ហា​ក្នុង​ឧបាទានក្ខន្ធទាំង ៥ នេះ ការកំចាត់​បង់​នូវ​តម្រេក​ជាដើមនោះ ឈ្មោះ​ថា​ទុក្ខនិរោគ ។ ម្នាលអ្នកទាំងឡាយមានអាយុ ពាក្យ​ប្រដៅ​របស់ព្រះមាន​ព្រះភាគ ឈ្មោះថាភិក្ខុនោះធ្វើរឿយ ៗ ហើយ ដោយ​ហេតុមានប្រមាណ​ប៉ុណ្ណេះ​ឯង ។ លុះព្រះសារីបុត្រ មានអាយុ សម្តែង​​​​នូវមហាហត្ថិបទោប​ម​សូត្រ​នេះ​ចប់ហើយ ភិក្ខុទាំងអម្បាលនោះ ក៏​មាន​​ចិត្ត ត្រេកអរ រីករាយ​ហើយ ចំពោះភាសិត របស់ព្រះសារីបុត្រ​មានអាយុ​ដោយ​ប្រការដូច្នេះ ។​</p>
        <footer>
            <p>Copyright and other metadata goes here.</p>
        </footer>
    </article>
</body>
</html>