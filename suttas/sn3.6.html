<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn3.6' lang='km'>
        <header>
            <ul>
            </ul>
            <h1>អប្យកសូត្រ ទី ៦</h1>
        </header>
        <p><a class='ref km' id='km344' href='#km344'>៣៤៤</a>ជិតក្រុងសាវត្ថី . . . លុះព្រះបាទបសេនទិកោសលគង់ក្នុង​ទីសមគួរ​ហើយ ក៏ក្រាបបង្គំទូលព្រះមានព្រះភាគដូច្នេះថា បពិត្រព្រះអង្គដ៏ចម្រើន ​ខ្ញុំព្រះអង្គនៅក្នុងទីស្ងាត់ សម្ងំនៅតែម្នាក់ឯង ក្នុងទីឯណោះ មានសេចក្ដីត្រិះរិះក្នុងចិត្ត កើតឡើង​យ៉ាង​​នេះថា សត្វទាំងឡាយឯណា បាននូវភោគៈដ៏ថ្លៃថ្លាលើសលុបហើយ មិនស្រវឹង​ (ដោយមានះ) ផង មិនប្រមាទផង មិនដល់នូវសេចក្ដីប្រាថ្នាក្នុងកាមផង មិនប្រតិបត្តិ​ខុស​ក្នុងសត្វទាំង ឡាយផង សត្វទាំងនោះមានចំនួនតិចក្នុងលោក មួយទៀត សត្វទាំងឡាយ​ណា បាននូវភោគៈ ដ៏ថ្លៃថ្លាលើសលុបហើយ តែងស្រវឹងផង ប្រមាទផង ដល់នូវសេចក្ដី​ប្រាថ្នាក្នុងកាមផង ប្រតិបត្តិខុសក្នុងសត្វទាំងឡាយផង សត្វទាំងនុ៎ះ មានចំនួនច្រើន​ក្នុងលោក ដោយពិត ។ </p>
        <p><a class='ref km' id='km345' href='#km345'>៣៤៥</a>ព្រះមានព្រះភាគត្រាស់ថា បពិត្រមហារាជ ​សេចក្ដីនុ៎ះយ៉ាងនេះឯង បពិត្រមហារាជ ​សេចក្ដីនុ៎ះយ៉ាងនេះឯង បពិត្រមហារាជ សត្វទាំងឡាយណា បាននូវ​ភោគៈ ដ៏ថ្លៃថ្លាលើសលុបហើយ មិនស្រវឹងផង មិនប្រមាទផង មិនដល់នូវ​សេចក្ដី​ប្រាថ្នាក្នុងកាមផង មិនប្រតិបត្តិខុសក្នុងសត្វទាំងឡាយផង សត្វទាំងនោះ មានចំនួនតិច ក្នុងលោក សត្វទាំងឡាយណា បាននូវភោគៈដ៏ថ្លៃថ្លាលើសលុបហើយ តែងស្រវឹងផង ប្រមាទផង ដល់នូវសេចក្ដីប្រាថ្នាក្នុងកាមផង ប្រតិបត្តិខុសក្នុងសត្វទាំងឡាយផង សត្វទាំងនុ៎ះ មានចំនួនច្រើន ក្នុងលោកដោយពិត ។ </p>
        <p><a class='ref km' id='km346' href='#km346'>៣៤៦</a>ព្រះមានព្រះភាគ ទ្រង់បានត្រាស់ពាក្យនេះហើយ ។​ បេ ។</p>
        <p>ពួកសត្វ មាន​សេចក្ដី​​ត្រេកអរខ្លាំង ក្នុងកាមនិងភោគៈទាំង ឡាយ ប្រាថ្នាជ្រុលជ្រប់​ ក្នុងកាមទាំងឡាយ មិនដឹងនូវទោសដែលប្រព្រឹត្តល្មើស ដូចជាពួកម្រឹក មិនដឹងនូវ​អន្ទាក់ដែលគេដាក់ ពួកសត្វនោះ រមែងមានសេចក្ដីក្ដៅ​ក្រហាយ​ក្នុងកាល​ជា​​ខាងក្រោយ ព្រោះថា ផលនៃកម្មនោះ ជាផលលាមក ។ </p>
        <footer>
            <p>Copyright and other metadata goes here.</p>
        </footer>
    </article>
</body>
</html>