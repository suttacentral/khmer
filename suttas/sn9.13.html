<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn9.13' lang='km'>
        <header>
            <ul>
            </ul>
            <h1>បាកតិន្ទ្រិយ​សូត្រ ទី ១៣</h1>
        </header>
        <p><a class='ref km' id='km272' href='#km272'>២៧២</a>សម័យ​មួយ ភិក្ខុ​ច្រើន​រូប​មាន​ចិត្ត​រវើរវាយ មាន​មានះ​ដូចជា​បបុស​ដុះ​ឡើង​ហើយ មាន​ចិត្ត​ឃ្លេងឃ្លោង មាន​មាត់​រឹង មាន​វាចា​រោយរាយ មាន​ស្មារតី​ភ្លេចភ្លាំង មិន​មាន​សម្បជញ្ញៈ មាន​ចិត្ត​តាំង​នៅ​មិន​នឹង មាន​ចិត្ត​វិល​ទៅ​រក​ខុស តែ​ជា​ប្រក្រតី អាស្រ័យ​នៅ​ក្នុង​ដង​ព្រៃ​មួយ ក្នុង​ដែន​កោសល។</p>
        <p><a class='ref km' id='km273' href='#km273'>២៧៣</a>គ្រា​នោះ​ឯង ទេវតា​ដែល​ឋិត​នៅ នា​ដង​ព្រៃ​នោះ ជា​អ្នក​អនុគ្រោះ ប្រាថ្នា​នូវ​ប្រយោជន៍​ដល់​ភិក្ខុ​ទាំងនោះ ចង់​ធ្វើ​ពួក​ភិក្ខុ​នោះ​ឲ្យ​សង្វេគ ទើប​ចូល​ទៅ​រក​ភិក្ខុ​ទាំងនោះ លុះ​ចូល​ទៅ​ដល់​ហើយ ក៏​ពោល​គាថា​ទាំងឡាយ នឹង​ពួក​ភិក្ខុ​នោះ​ថា</p>
        <p>ពួក​ភិក្ខុ​ជា​សាវ័ក របស់​ព្រះ​គោតម កាលពីមុន រស់​នៅ​ដោយ​ស្រួល មិន​ប្រាថ្នា​ក្នុង​ការ​ស្វែងរក នូវ​ចង្ហាន់​បិណ្ឌបាត មិន​ប្រាថ្នា​នូវ​ទី​ដេក​ទី​អង្គុយ​ឡើយ ភិក្ខុ​ទាំងនោះ លុះ​ដឹង​នូវ​អនិច្ចតា​ធម៌ ក្នុង​លោក​ហើយ ក៏​ធ្វើ​នូវ​ទីបំផុត​ទុក្ខ​បាន ឯ​ពួក​ភិក្ខុ (ក្នុង​ឥឡូវ​នេះ) ធ្វើ​ខ្លួន​ឲ្យ​គេ​ចិញ្ចឹម​បាន​ដោយ​លំបាក ជ្រុល​ជ្រប់​ក្នុង​ផ្ទះ​នៃ​បុគ្គល​ដទៃ ស៊ី​ដេក ស៊ី​ដេក ដូច​ជា​មនុស្ស​អ្នក​ធំ​ក្នុង​ស្រុក ខ្ញុំ​សូម​ធ្វើ​អញ្ជលី ចំពោះ​សង្ឃ ខ្ញុំ​និយាយ​ចំពោះ​តែ​ភិក្ខុ​មួយ​ពួក ក្នុង​ទីនេះ ពួក​ភិក្ខុ​ណា ជា​អ្នក​ប្រមាទ ពួក​ភិក្ខុ​នោះ គេ​បោះបង់​ចោល ឥត​មាន​ទីពឹង ដូច​ជា​ពួក​ប្រេត ខ្ញុំ​ពោល​សំដៅ​តែ​ពួក​ភិក្ខុ​នោះ ពួក​ភិក្ខុ​ណា​ជា​អ្នក​មិន​ប្រមាទ ខ្ញុំ​សូម​នមស្ការ ចំពោះ​ពួក​ភិក្ខុ​នោះ។</p>
        <p>គ្រា​នោះ​ឯង ពួក​ភិក្ខុ​នោះ លុះ​ទេវតា​នោះ ធ្វើឲ្យ​សង្វេគ​ហើយ ក៏​ដល់​​​​នូវ​សេចក្ដី​សង្វេគ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>