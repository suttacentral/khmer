<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn4.18' lang='km'>
        <header>
            <ul>
            </ul>
            <h1>បិណ្ឌសូត្រ ទី ៨</h1>
        </header>
        <p><a class='ref km' id='km៤៧១' href='#km៤៧១'>៤៧១</a>សម័យមួយ ព្រះមានព្រះភាគ ទ្រង់គង់នៅក្នុងព្រាហ្មណគ្រាម ឈ្មោះ​បញ្ចសាលា នាដែនមគធៈ ។ សម័យនោះឯង ក្នុងព្រាហ្មណ-គ្រាម​ឈ្មោះប​ញ្ចសាលា មានវត្ថុ​សម្រាប់ទទួលភ្ញៀវ របស់កូនក្មេងទាំង ឡាយ ។ គ្រានោះ ព្រះមានព្រះភាគ ទ្រង់ស្បង់​ប្រដាប់បាត្រនិងចីវរ ចូលទៅបិណ្ឌបាត ក្នុងស្រុកព្រាហ្មណ៍ ឈ្មោះបញ្ចសាលា ។ សម័យ​​នោះឯង មារមានចិត្តបាប ចូលជ្រែកពួកព្រាហ្មណ៍និងគហបតី អ្នកស្រុកប​ញ្ចសាលា ដោយគិតថា កុំឲ្យព្រះសមណគោតម បានចង្ហាន់ ។ គ្រានោះឯង ព្រះមាន​ព្រះ​ភាគ ទ្រង់ចូលទៅបិណ្ឌបាត ក្នុងព្រហ្មណគ្រាម ឈ្មោះប​ញ្ចសាលា ដោយបាត្រដែល​លាង​​​ហើយយ៉ាងណា ទ្រង់ត្រឡប់មកវិញ ដោយបាត្រដែលលាងហើយ​យ៉ាងនោះ​ដដែល ។</p>
        <p><a class='ref km' id='km៤៧២' href='#km៤៧២'>៤៧២</a>គ្រានោះឯង មារមានចិត្តបាប ចូលទៅរកព្រះមានព្រះភាគ លុះចូលទៅ​ដល់ហើយ ក៏សួរព្រះមានព្រះភាគយ៉ាងនេះថា បពិត្រសមណៈ ចុះព្រះអង្គ​បាន​ចង្ហាន់​ដែរឬ ។ ព្រះអង្គត្រាស់តបថា ម្នាលមារ ក្រែងអ្នកឯង ធ្វើតថាគតមិនឲ្យបានចង្ហាន់ឬ ។ មារតបថា បពិត្រព្រះអង្គដ៏ចម្រើន បើដូច្នោះ សូមព្រះមានព្រះភាគ ចូលទៅបិណ្ឌបាត ក្នុងព្រាហ្មណ- គ្រាម ឈ្មោះបញ្ចសាលា ជាលើកទីពីរទៀចុះ ខ្ញុំព្រះអង្គនឹងធ្វើឲ្យព្រះមាន​ព្រះភាគបានចង្ហាន់វិញ ។</p>
        <p><a class='ref km' id='km៤៧៣' href='#km៤៧៣'>៤៧៣</a>ព្រះមានព្រះភាគត្រាស់តបថា មារបៀតបៀននូវតថាគតនោះ រមែងបាននូវបាប ម្នាលមារមានចិត្តបាប អ្នកសំគាល់ថា បាបមិនឲ្យផលដល់​ខ្លួនអញទេឬ យើងដែលឥតមានកង្វល់ ឈ្មោះថារស់នៅដោយសេចក្ដីសុខល្អ​ណា​ស់ ពួកយើង ជាអ្នកមានបីតិជាអាហារ ដូចពួកទេវតានៅឋានអាភស្សរៈ ។</p>
        <p>គ្រានោះឯង មារមានចិត្តបាប កើតទុក្ខ តូចចិត្តថា ព្រះមានព្រះភាគស្គាល់អញ ព្រះសុគតស្គាល់អញ ដូច្នេះហើយ ក៏បាត់ចាកទីនោះទៅ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>