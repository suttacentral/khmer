<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn5.6' lang='km'>
        <header>
            <ul>
            </ul>
            <h1>ចាលា​សូត្រ ទី ៦</h1>
        </header>
        <p><a class='ref km' id='km១៦' href='#km១៦'>១៦</a>សាវត្ថី​និទាន។ គ្រានោះ ចាលា​ភិក្ខុនី ស្លៀក​ដណ្ដប់​ក្នុង​បុព្វណ្ហ​-សម័យ។បេ។ អង្គុយ​សម្រាក​ក្នុង​វេលា​ថ្ងៃ ក្រោម​ម្លប់​ឈើ​មួយ។</p>
        <p><a class='ref km' id='km១៧' href='#km១៧'>១៧</a>គ្រានោះ មារ​មាន​ចិត្ត​បាប ចូល​ទៅ​រក​ចាលា​ភិក្ខុនី។បេ។ លុះ​ចូល​ទៅ​ដល់​ហើយ បាន​ពោល​ពាក្យ​នេះ​នឹង​ចាលា​ភិក្ខុនី​ថា ម្នាល​ភិក្ខុនី នាង​មិន​គាប់ចិត្ត​នឹង​អ្វី។ ម្នាល​អាវុសោ យើង​មិន​គាប់ចិត្ត​នឹង​ជាតិ។</p>
        <p><a class='ref km' id='km១៨' href='#km១៨'>១៨</a>ហេតុអ្វី​ក៏​នាង​មិន​គាប់ចិត្ត​នឹង​ជាតិ បុគ្គល​មាន​ជាតិ រមែង​បរិភោគ​នូវ​កាម​ទាំងឡាយ អ្នកណា​បង្គាប់​នាង​ឲ្យ​ប្រកាន់​យក​នូវ​អំពើ​នេះ​ថា ម្នាល​ភិក្ខុនី ចូរ​នាង​កុំ​គាប់ចិត្ត​នឹង​ជាតិ​ដូច្នេះ។</p>
        <p><a class='ref km' id='km១៩' href='#km១៩'>១៩</a>ចាលា​ភិក្ខុនី​តប​ថា សត្វ​កើត​ហើយ រមែង​មាន​មរណៈ សត្វ​កើត​ហើយ រមែង​ឃើញ​នូវ​ទុក្ខ​ទាំងឡាយ គឺ​ការ​ចង ការ​បៀតបៀន និង​សេចក្ដី​ឧបទ្រព​ផ្សេងៗ ហេតុ​ដូច្នោះ បុគ្គល​មិន​ត្រូវ​គាប់ចិត្ត​នឹង​ការ​កើត​ឡើយ ព្រះពុទ្ធ​ទ្រង់​សម្តែង​ធម៌ ជា​គ្រឿង​ប្រព្រឹត្ត​កន្លង​នូវ​ការ​កើត ដើម្បី​លះបង់​នូវ​ទុក្ខ​ទាំងអស់ ព្រះអង្គ​ញ៉ាំង​យើង​ឲ្យ​នៅ​ក្នុង​សច្ចធម៌ សត្វ​ទាំងឡាយ​ណា កើត​ក្នុង​រូបភព​ក្ដី សត្វ​ទាំងឡាយ​ណា មាន​ចំណែក​ក្នុង​អរូបភព​ក្ដី សត្វ​ទាំងអស់​នោះ កាលបើ​មិន​ដឹង​នូវ​និរោធ​ទេ រមែង​មក​កាន់​ភព​ថ្មី​ទៀត។</p>
        <p>លំដាប់នោះ មារ​មាន​ចិត្ត​បាប​ដឹង​ថា ចាលា​ភិក្ខុនី​ស្គាល់​អញ​ហើយ ក៏​មាន​សេចក្ដី​ទុក្ខ តូច​ចិត្ត បាត់​អំពី​ទី​នោះ​ទៅ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>