<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn1.50' lang='km'>
        <header>
            <ul>
            </ul>
            <h1>ឃដិករសូត្រ ទី ១០</h1>
        </header>
        <p><a class='ref km' id='km154' href='#km154'>១៥៤</a>ទ. ភិក្ខុទាំង ៧​ រូបបានទៅកើតក្នុងព្រហ្មលោក ឈ្មោះអវិហា មានចិត្តរួចស្រឡះហើយ មានរាគ្គៈទោសៈអស់ហើយ ឆ្លងនូវតណ្ហាក្នុងលោករួច​ហើយ ។ ភិក្ខុទាំង ឡាយណា បានឆ្លងនូវកិលេសជាគ្រឿងចំពាក់ ជាទីតាំងនៃ​មច្ចុ​​​ដែលឆ្លងបាន ដោយកម្រក្រៃពេក ភិក្ខុទាំងឡាយនោះ លុះលះបង់នូវ​រាង​កាយ ជារបស់មនុស្សហើយ កន្លងនូវទិព្វ យោគគឺសំយោគជនៈទាំង ៥ ជាចំណែកខាងលើ ។ ភិក្ខុទាំងនោះគឺ ព្រះឧបកៈ ១ ព្រះផលគណ្ឌៈ ១ ព្រះ​បុក្កុសាតិ ១ ជា ៣ រូប និងព្រះភទ្ទិយៈ ១ ព្រះខណ្ឌទេវៈ ១​ ព្រះពហុទន្ដី ១ព្រះ​សិង្គិយៈ ១ (៤ រូបនេះទៀតជា ៧​) ភិក្ខុទាំងនោះ​ បានលះបង់នូវរាងកាយ ជារ​បស់មនុស្សហើយទើបកន្លងនូវទិព្វយោគបាន ។​</p>
        <p><a class='ref km' id='km155' href='#km155'>១៥៥</a>ព. អ្នកឯង ជាបុគ្គលមានកុសល បានពោលសរសើរនូវភិក្ខុទាំងនោះ ដែលជាអ្នកលះបង់នូវអន្ទាក់នៃមារ ភិក្ខុទាំងនោះ បានកាត់នូវ​ចំណង​គឺ​ភព ព្រោះដឹង​ច្បាស់នូវធម៌របស់បុគ្គលណា ។ </p>
        <p><a class='ref km' id='km156' href='#km156'>១៥៦</a>ទ. ព្រះថេរៈទាំងនោះ បានកាត់នូវចំណងគឺភព ព្រោះដឹង​ច្បាស់នូវធម៌ របស់បុគ្គលណា បុគ្គលនោះ វៀរតែព្រះមានព្រះភាគចេញ មិនមានទេ វៀរ​តែសាសនា របស់ព្រះអង្គចេញ មិនមានទេ នាមនិងរូប រលត់ទៅឥត​មានសេ​សសល់ក្នុងសាសនាណា ព្រះថេរៈទាំងនោះ បានកាត់នូវចំណងគឺភព ព្រោះ​ដឹង​​​​ច្បាស់​នូវធម៌នោះ ក្នុងសាសនានេះ ។</p>
        <p><a class='ref km' id='km157' href='#km157'>១៥៧</a>ព. អ្នកឯង ជាបុគ្គលពោលវាចាមានអត្ថដ៏ជ្រៅ ដែលដឹងបានដោយកម្រ​ យល់បានដោយកម្រក្រៃពេក អ្នកឯង ពោលវាចាបែបនេះ ព្រោះដឹង​ច្បាស់នូវធម៌របស់ បុគ្គលដូចម្ដេច ។ </p>
        <p><a class='ref km' id='km158' href='#km158'>១៥៨</a>ទ. ខ្ញុំព្រះអង្គ ជាស្មូនឆ្នាំងឈ្មោះឃដិការ កើតក្នុងបុរីឈ្មោះវេភឡិង្គ ជាអ្នកចិញ្ចឹមមាតបិតា ជាឧបាសករបស់ព្រះពុទ្ធទ្រង់ព្រះនាមកស្សប ជាអ្នកវៀ​រចាកមេថុន​ធម្ម ប្រព្រឹត្តធម៌ដ៏ប្រសើរ ប្រាសចាកអាមិសៈ បាននៅក្នុងស្រុក​ជាមួយនឹងព្រះអង្គ ជាសំឡាញ់នឹងព្រះអង្គក្នុងកាលមុន ខ្ញុំព្រះអង្គស្គាល់​នូវ​ភិក្ខុ​ទាំង ៧ រូបនុ៎ះ ដែលមានចិត្តរួចស្រឡះហើយ មានរាគៈនិងទោសៈ អស់​ហើយ បានឆ្លងហើយនូវតណ្ហាក្នុងលោក​ ។ </p>
        <p><a class='ref km' id='km159' href='#km159'>១៥៩</a>ព. ម្នាលភគវៈ អ្នកឯង និយាយយ៉ាងណា រឿងនុ៎ះ ក៏មានយ៉ាងនោះមែន ក្នុងកាលនោះ​ អ្នកឯង ជាស្មូនឆ្នាំងឈ្មោះឃដិការ កើតក្នុងបុរី​ឈ្មោះ​វេ​​ភឡិង្គ ជាអ្នកចិញ្ចឹមមាតបិតា ជាឧបាសករបស់ព្រះពុទ្ធកស្សប ជាអ្នកវៀរ​ចាក​​​​មេថុន​ធម្ម ប្រព្រឹត្ត ធម៌ដ៏ប្រសើរ (ជាអនាគាមី) ប្រាសចាកអមិសៈ បាន​​​​​​នៅ​​ក្នុងស្រុកជាមួយតថាគត ជា សម្លាញ់របស់តថាគត ក្នុងកាលមុន ។ ការជួបជុំនឹងសម្លាញ់ពីបុរាណនេះ របស់យើង ទាំងពីរនាក់ ដែល​មានខ្លួនចម្រើនហើយ ជាអ្នកទ្រទ្រង់នូវសរីរៈជាទីបំផុត​ យ៉ាងនេះឯង ។​​</p>
        <p>ចប់​ អាទិត្តវគ្គ ​ទី ៥ ។</p>
        <p>បញ្ជីរឿងក្នុងអាទិត្តវគ្គនោះ គឺ</p>
        <p>អាទិត្តសូត្រ ១​ កិន្ទទសូត្រ ១ អន្នសូត្រ​ ១ ឯកមូលសូត្រ ១ អនោមិយសូត្រ ១ អច្ឆរាសូត្រ ១ វនរោបសូត្រ ១ ជេតវន-សូត្រ ១ មច្ឆរិសូត្រ ១ ឃដិករសូត្រ ១ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>