<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn11.23' lang='km'>
        <header>
            <ul>
            </ul>
            <h1>មាយា​សូត្រ ទី ៣</h1>
        </header>
        <p><a class='ref km' id='km429' href='#km429'>៤២៩</a>សាវត្ថី​និទាន។ ម្នាល​ភិក្ខុ​ទាំងឡាយ កាល​ពី​ព្រេងនាយ​វេបចិតិ្តអសុរិន្ទ មាន​អាពាធ​ជា​ទម្ងន់ ដល់​នូវ​ទុក្ខ​វេទនា។ ម្នាល​ភិក្ខុ​ទាំងឡាយ គ្រា​នោះ​ឯង សក្កទេវានមិន្ទ ចូល​ទៅ​សួរ​ជម្ងឺវេបចិតិ្តអសុរិន្ទ។ ម្នាល​ភិក្ខុ​ទាំងឡាយ វេបចិត្តអសុរិន្ទ បាន​ឃើញ​សក្កទេវានមិន្ទ កំពុង​មក​អំពី​ចម្ងាយ លុះ​ឃើញ​ហើយ ក៏​និយាយ​នឹង​សក្កទេវានមិន្ទ យ៉ាង​នេះ បពិត្រ​ទេវានមិន្ទ សូម​ទ្រង់​រក្សា​ខ្ញុំ​ផង។ សក្កទេវានមិន្ទ​តប​ថា ម្នាល​វេបចិតិ្ត អ្នក​ចូរ​ប្រាប់​កលល្បិច​ដល់​ខ្ញុំ។ វេបចិតិ្តអសុរិន្ទ​តប​ថា បពិត្រ​អ្នក​និទ៌ុក្ខ ខ្ញុំ​មិន​ទាន់​ប្រាប់​ទេ ចាំ​ខ្ញុំ​សាកសួរ​ពួក​អសុរ​សិន។ ម្នាល​ភិក្ខុ​ទាំងឡាយ វេបចិតិ្តអសុរិន្ទ សាកសួរ​ពួក​អសុរ​ថា ម្នាល​ពួក​អ្នក​និទ៌ុក្ខ ខ្លួន​ខ្ញុំ​នឹង​ប្រាប់​កលល្បិច ដល់​សក្កទេវានមិន្ទ​ទៅ​ឬ។ ពួក​អសុរ​តប​ថា បពិត្រ​អ្នក​និទ៌ុក្ខ ព្រះអង្គ​កុំ​ប្រាប់​កលល្បិច ដល់​សក្កទេវានមិន្ទ​ឡើយ។</p>
        <p><a class='ref km' id='km430' href='#km430'>៤៣០</a>ម្នាល​ភិក្ខុ​ទាំងឡាយ គ្រា​នោះ​ឯង វេបចិតិ្តអសុរិន្ទ​បាន​ពោល​នឹង​សក្កទេវានមិន្ទ ដោយ​គាថា ថា</p>
        <p>បពិត្រ​ឃវ​សក្កទេវរាជ ព្រះនាម​សុជម្បតិ បុគ្គល​មាន​កលល្បិច តែង​ទៅ​កើត​ក្នុង​នរក​ដ៏​ពន្លឹក ដូច​ជា​សម្ពរ​អសុរិន្ទ ប្រកប​ដោយ​កលល្បិច ក៏​ឆេះ​ក្នុង​នរក​អស់​មួយ​រយ​ឆ្នាំ​គត់។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>