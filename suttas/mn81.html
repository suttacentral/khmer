<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn81' lang='km'>
        <header>
            <ul>
            </ul>
            <h1>ឃដិការសូត្រទី១​</h1>
        </header>
        <p><a class='ref km' id='km១៦៤' href='#km១៦៤'>១៦៤</a>ខ្ញុំបានស្ដាប់ចាំមកយ៉ាងនេះ។ សម័យមួយព្រះមានព្រះភាគទ្រង់ស្ដេច ទៅកាន់ចារិក ក្នុងដែនកោសលព្រមដោយភិក្ខុសង្ឃច្រើនអង្គ។ គ្រានោះព្រះមានព្រះភាគទ្រង់ងាក ( ព្រះភក្រ្ត )បែរចេញអំពីផ្លូវហើយបានធ្វើនូវការញញឹម​ត្រង់ទៅរកប្រទេសមួយឲ្យប្រាកដ។ វេលានោះព្រះអានន្ទមានអាយុមានសេចកី្ដត្រិះ​រិះដូច្នេះថាមានហេតុដូចម្ដេចហ្ន៎មានបច្ច័យដូចម្ដេចហ្ន៎ជាហេតុនាំឲ្យព្រះមាន​ព្រះភាគធើ្វនូវការញញឹមឲ្យប្រាកដឡើង ( ព្រោះថា ) ព្រះតថាគតទាំងឡាយមិន​ដែលធ្វើនូវការញញឹមឲ្យប្រាកដដោយឥតហេតុទេ។ លំដាប់នោះព្រះអានន្ទមាន​អាយុធ្វើនូវឧត្តរាសង្គៈឆៀងស្មាម្ខាងប្រណម្យអញ្ជលីចំពោះព្រះមានព្រះភាគហើយក្រាបបង្គំទូលសួរចំពោះព្រះមានព្រះភាគដូច្នេះថាបពិត្រព្រះអង្គដ៏ចំរើនមាន​ហេតុដូចម្ដេចហ្ន៎មានបច្ច័យដូចម្ដេចហ្ន៎ជាហេតុនាំឲ្យព្រះមានព្រះភាគធ្វើនូវការ​ញញឹមឲ្យប្រាកដឡើង ( ព្រោះថា ) ព្រះតថាគតទាំងឡាយមិនដែលធ្វើនូវការ​ញញឹមឲ្យប្រាកដដោយឥតហេតុទេ។</p>
        <p><a class='ref km' id='km១៦៥' href='#km១៦៥'>១៦៥</a>ព្រះអង្គទ្រង់ត្រាស់ថាម្នាលអានន្ទរឿងរ៉ាវធ្លាប់មានមកហើយក្នុងប្រទេសនេះមាននិគមមួយឈ្នោះវេផឡគិៈជានិគមស្ដុកស្ដម្ភមាំមួនមានជន​ច្រើនមានមនុស្សកុះករ។ ម្នាលអានន្ទព្រះកស្សបមានព្រះភាគអរហន្តសម្មាសម្ពុទ្ធធ្លាប់ចូលមកសម្រេចសម្រាន្តឥរិយាបថក្នុងវេភឡិគនិគមនោះឯង។ ម្នាលអានន្ទអារាមរបស់ព្រះកស្សមានព្រះភាគអរហន្តសម្មាសម្ពុទ្ធមាននៅក្នុងទីនេះ។ ម្នាលអានន្ទព្រះកស្សបមានព្រះភាគអរហន្តសម្មាសម្មាសម្ពុទ្ធតែងគង់ឲ្យឪវាទភិក្ខុ​សង្ឃក្នុងទីនេះ។</p>
        <p><a class='ref km' id='km១៦៦' href='#km១៦៦'>១៦៦</a>គ្រានោះឯងព្រះអានន្ទមានអាយុក្រាលសង្ឃាដិមានជាន់៤ហើយ​ក្រាបបង្គំទូលព្រះមានព្រះភាគដូច្នេះថាបពិត្រព្រះអង្គដ៏ចំរើនបើដូច្នោះសូមព្រះ​មានព្រះភាគទ្រង់គង់សិនកាលបើព្រះអង្គគង់ហើយភូមិប្រទេសនេះនឹងបានឈ្មោះ​ថាមានព្រះអរហន្តសម្មាសម្ពុទ្ធពីរព្រះអង្គប្រើប្រាស់។ ព្រោះមានព្រះភាគក៏ទ្រង់គង់​លើអាសនៈដែលព្រះអានន្ទក្រាលថ្វាយ។ លុះព្រះមានព្រះភាគគង់ស៊ប់ហើយក៏​ត្រាស់ទៅនឹងព្រះអានន្ទមានអាយុម្នាលអានន្ទរឿងរ៉ាវធ្លាប់មានមកហើយក្នុង​ប្រទេសនេះមាននិគមមួយឈ្មោះវេភឡិគៈជានិគមស្ដុកស្ដម្ភមាំមួនមានជនច្រើនមានមនុស្សកុះករ។ ម្នាលអានន្ទព្រះកស្សបមានព្រះភាគអរហន្តសម្មាសម្ពុទ្ធធ្លាប់​ចូលមកសម្រេចសម្រាន្តឥរិយាបក្នុងវេភឡិគនិគមនេះឯង។ ម្នាលអានន្ទអារាមរបស់ព្រះកស្សបមានព្រះភាគអរហន្តសម្មាសម្ពុទ្ធមាននៅក្នុងទីនេះឯង។​ ម្នាលអានន្ទព្រះកស្សបមានព្រះភាគអរហន្តសម្មាសម្ពុទ្ធតៃងគង់ឲ្យឪវាទភិក្ខុសង្ឃ​ក្នុងទីនេះ។ ម្នាលអានន្ទក្នុងវេភឡិគនិគមមានស្មូនឆ្នាំងម្នាក់ឈ្មោះឃដិការជា​ឧបដា្ឋកជាអ្នកបំរើដ៏ប្រសើររបស់ព្រះកស្សបមានព្រះភាគអរហន្តសម្មាសម្ពុទ្ធ។ ម្នាលអានន្ទស្មូនឆ្នាំងឈ្មោះឃដិការនោះឯងមានមាណពម្នាក់ឈ្មោះជោតិបាលជាមិត្តសំឡាញ់ពេញចិត្ត ( របស់គាត់ ) ។ ម្នាលអានន្ទគ្រានោះឃដិការស្មូនឆ្នាំង​និយាយនឹងជោតិបាលមាណពថានែជោតិបាលសំឡាញ់ស្មោះសើ្មចិត្តមកយើង​នឹង​នាំគ្នាទៅគាល់ព្រះកស្សបមានព្រះភាគជាអរហន្តសម្មាសម្ពុទ្ធព្រោះថាការបាន​ឃើញនូវព្រះមានព្រះភាគជាអរហន្តសម្មាសម្ពុទ្ធអង្គនោះរបស់ខ្ញុំសន្មតថាជាការ​ប្រពៃ។</p>
        <p><a class='ref km' id='km១៦៧' href='#km១៦៧'>១៦៧</a>ម្នាលអានន្ទកាលដែលឃដិការស្មូនឆ្នាំងនិយាយយ៉ាងនេះ​ជោតិបាលមាណពក៏ឃាត់ឃដិការស្មូនឆ្នាំងដូច្នេះថាកុំឡើយឃដិការសំឡាញ់ស្មោះ​ស្មើចិត្តចុះអ្នកឯងចង់គាល់ស្រមណ៍កំណោរនោះបានជាការអ្វី។ ម្នលអានន្ទឃដិការ​ស្មូនឆ្នាំងនិយាយអស់វារៈ២ដង។បេ។ ម្នាលអានន្ទឃដិការស្មូនឆ្នាំងជោតិ​បាលមណពអស់វារៈ៣ដងដូច្នេះថានែជោតិបាលសំឡាញ់ស្មោះសើ្មចិត្តមកយើង​នឹងនាំគ្នាចូលទៅគាល់ព្រះកស្សបមានព្រះភាគអរហន្តសម្មាសម្ពុទ្ធព្រោះថាការ​បានឃើញព្រះមានព្រះភាគអរហន្តសម្មាសម្ពុទ្ធអង្គនោះរបស់ខ្ញុំសន្មត់ថាជាការប្រ​ពៃ។ ម្នាលអានន្ទជោតិបាលមាណពក៏ឃាត់ឃដិការស្មូនឆ្នាំងអស់វារៈ៣ដងដូច្នេះថាកុំឡើយឃដិការសំឡាញ់ស្មោះស្មើចិត្តចុះអ្នកឯងចង់គាល់ស្រមណ៍កំណោរ​នោះបានជាការអ្វី។ ឃដិការស្មូនឆ្នាំងតបថានែជោតិបាលសំឡាញ់ស្មោះស្មើចិត្តបើ​ដូច្នោះយើងនឹងកាន់យកខ្សែអំបោះសោត្តី១សម្រាប់ងូតទឹកទៅកាន់ស្ទឹងដើមី្បងូត​ទឹក។ ម្នាលអានន្ទជោតិបាលមាណពបានទទួលពាក្យឃដិការស្មូនឆ្នាំងថាយ៉ាង​ហ្នឹងហើយសំឡាញ់ស្មោះស្មើចិត្ត។</p>
        <p><a class='ref km' id='km១៦៨' href='#km១៦៨'>១៦៨</a>ម្នាលអានន្ទលំដាប់នោះឃដិការស្មូនឆ្នាំងនឹងជោតិបាលមាណពក៏នាំគ្នាយកខ្សែអបោះសោត្តីទៅកាន់ស្ទឹងដើមី្បងូតទឹក។ ម្នាលអានន្ទគ្រានោះឃដិការស្មូនឆ្នាំងនិយាយនឹងជោតិបាលមាណពថាម្នាលជោតិបានសំឡាញ់ស្មោះ​ស្មើចិត្តនេះហើយអារាមរបស់ព្រះកស្សបមានព្រះភាគអរហន្តសម្មាសម្ពុទ្ធនៅជិត​បង្កើយទេតើនែជោតិបាលសំឡាញ់ស្មោះស្មើចិត្តមកយើងនឹងនាំគ្នាចូលទៅគាល់​ព្រះកស្សបមានព្រះភាគអរហន្តសម្មាសម្ពុទ្ធព្រោះថាការបានឃើញព្រះមានព្រះ​ភាគអរហន្តសម្មាសម្ពុទ្ធអង្គនោះរបស់ខ្ញុំសន្មតថាជាការប្រពៃ។</p>
        <p><a class='ref km' id='km១៦៩' href='#km១៦៩'>១៦៩</a>ម្នាលអានន្ទកាលបើឃដិការស្មូនឆ្នាំងនិយាយយ៉ាងនេះជោតិបាល​មាណពក៏ឃាត់ឃដិការស្មូនឆ្នាំងទៀតដូច្នេះថាកុំឡើយឃដិការសំឡាញ់ស្មោះ​ស្មើ​ចិត្តចុះអ្នកឯងចង់គាល់ស្រមណ៍ស្រមកំណោរនោះបានជាការអ្វី។ ម្នាលអានន្ទឃដិការស្មូនឆ្នាំងនិយាយអស់វារៈ២ដង។បេ។ ម្នាលអានន្ទ ឃដិការស្មូនឆ្នាំង និយាយនឹងជោតិបាលមាណពអស់វារៈ ៣ ដងដូច្នេះថា ម្នាលជោតិបាល សំឡាញ់​ស្មោះស្មើចិត្ត នេះហើយអារាមរបស់ព្រះកស្សបមានព្រះភាគ អរហន្តសម្មាសម្ពុទ្ធ នៅ​ជិតបង្កើយទេតើ ម្នាលជោតិបាល សំឡាញ់ស្មោះស្មើចិត្ត មក​ យើងនឹងនាំគ្នា ចូលទៅ​គាល់ព្រះកស្សបមានព្រះភាគ អរហន្តសម្មាសម្ពុទ្ធព្រោះថា ការបានឃើញព្រះមាន​ព្រះភាគ អរហន្តសម្មាសម្ពុទ្ធអង្គនោះរបស់ខ្ញុំ សន្មតថាជាការប្រពៃ ។ ម្នាលអានន្ទ​ជោតិបាលមាណពក៏ឃាត់ឃដិការស្មូនឆ្នាំងអស់វារៈ ៣ ដងដូច្នេះថា កុំឡើយឃដិការសំឡាញ់ស្មោះស្មើចិត្ត ចុះអ្នកឯង ចង់គាល់ស្រមណ៍កំណោរនោះបានជាការអ្វី ។​</p>
        <p><a class='ref km' id='km១៧០' href='#km១៧០'>១៧០</a>ម្នាលអានន្ទគ្រានោះឃដិការស្មូនឆ្នាំងក៏ចាប់ទាញថ្នក់ជោតិបាល​មាណពនិយាយលោមដូច្នេះថាម្នាលជោតិបាលសំឡាញ់ស្មោះស្មើចិត្តនេះហើយអារាមរបស់ព្រះកស្សបមានព្រះភាគអរហន្តសម្មាសម្ពុទ្ធនៅជិតបង្កើយទេតើម្នល​ជោតិបាលសំឡាញ់ស្មោះស្មើចិត្តមកយើងនឹងនាំគ្នាចូលទៅដើមី្បគាល់ព្រះកស្សប​មានព្រះភាគអរហន្តសម្មាសម្ពុទ្ធព្រោះថាការបានឃើញព្រះមានព្រះភាគអរហន្ត​សម្មាសម្ពុទ្ធអង្គនោះរបស់ខ្ញុំសន្មតថាជាការប្រពៃ។ ម្នាលអានន្ទទើបជោតិបាល​មាណពឲ្យឃដិការស្មូនឆ្នាំងលែងកាន់ថ្នក់ហើយនិយាយដូច្នេះថាកុំឡើយ​ ឃដិការ​សំឡាញ់ស្មោះស្មើចិត្តឃើញស្រមណ៍កំណោរនោះបានជាការអ្វី។ ម្នាលអានន្ទលំដាប់នោះឃដិការស្មូនឆ្នាំងក៏ចាប់ទាញសក់ជោតិបាលមាណពដែលទើបនឹងងូត​រួចហើយនិយាយលោមដូច្នេះថាម្នាលជោតិបាលសំឡាញ់ស្មោះស្មើចិត្តនេះហើយ​អារាម់របស់ព្រះកស្សបមានព្រះភាគអរហន្តសម្មាសម្ពុទ្ធនៅជិតបង្កើយទេតើម្នាលជោតិបាលសំឡាញ់ស្មោះស្មើចិត្តមកយើងនឹងនាំគ្នាចូលទៅគាល់ព្រះកស្សម​មានព្រះភាគអរហន្តសម្មាសម្ពុទ្ធព្រោះថាការបានឃើញព្រះមានព្រះភាគជាអរហន្ត​សម្មាសម្ពុទ្ធអង្គនោះរបស់ខ្ញុំសន្មតថាជាការប្រពៃ។ ម្នាលអានន្ទគ្រានោះជោតិបាល​មាណពមានសេចកី្ដត្រិះរិះដូច្នេះថាឪហ្ន៎អស្ចារ្យណាស់យីអើចំឡែកណាស់មិនសមបើឃដិការស្មូនឆ្នាំងជាមនុស្សមានកំណើតថោកទាបនេះមកហ៊ានមើល​ងាយចាប់ទាញសក់របស់អញដែលទើបនឹងងងូតហើយដូច្នេះសោះប្រហែលជា​ដំណើររបស់អញដែលនឹងទៅនេះមិនមែនជាដំណើរថោកទាបឡើយ។ ទើបជោតិបាលមាណពសួរឃដិការស្មូនឆ្នាំងដូច្នេះថាម្នាលឃដិការសំឡាញ់ស្មោះ​ស្មើចិត្តអ្នកឯងចាប់ទាញសក់ខ្ញុំដល់ត្រឹមណាទៅទៀត។ ឃដិការស្មូនឆ្នាំងតបថានែ​ជោតិបាលសំឡាញ់ស្មោះស្មើចិត្តខ្ញុំចាប់ទាញសក់អ្នកឯងទាល់តែខ្ញុំបានទៅគាល់​ព្រះមានព្រះភាគអរហន្តសម្មាសម្ពុទ្ធអង្គនោះដែលសន្មតថាជាការប្រពៃ។ ជោតិបាលមាណពតបថានែឃដិការសំឡាញ់ស្មោះស្មើចិត្តណ្ហើយលែងយើងនឹង​ទៅដែរ។</p>
        <p><a class='ref km' id='km១៧១' href='#km១៧១'>១៧១</a>ម្នាលអានន្ទគ្រានោះឃដិការស្មូនឆ្នាំងនឹងជោតិបាលមាណពនាំគ្នា​ចូលទៅគាល់ព្រះកស្សបមានព្រះភាគអរហន្តសម្មាសម្ពុទ្ធលុះចូលទៅដល់ហើយឃដិការស្មូនឆ្នាំងក្រាបថ្វាយបង្គំព្រះកស្សបមានព្រះភាគអរហន្តសម្មាសម្ពុទ្ធហើយក៏អង្គុយក្នុងទីដ៏សមគួរ។ ឯជោតិបាលមាណពពោលពាក្យរាក់ទាក់សំណេះ​សំណាលទៅរកព្រះកស្សបមានព្រះភាគអរហន្តសម្មាសម្ពុទ្ធលុះបញ្ចបព្ចាប់ពាក្យ​ដែលគួររីករាយនឹងពាក្យដែលគួររលឹកហើយក៏អង្គុយក្នុងទីដ៏សមគួរ។ លុះឃដិការ​ស្មូនឆ្នាំងអង្គុយក្នុងទីដ៏សមគួរហើយក៏ក្រាបបង្គំទូលព្រះកស្សបមានព្រះភាគអរហន្តសម្មាសម្ពុទ្ធដូច្នេះថាបពិត្រព្រះអង្គដ៏ចំរើនជោតិបាលមាណពនេះជាមិត្ត​សំឡាញ់​ពេញចិត្តនៃខ្ញុំព្រះអង្គសូមព្រះមានព្រះភាគសំដែងធម៌ប្រោសជោតិបាល​មាណពនេះឲ្យទាន។</p>
        <p><a class='ref km' id='km១៧២' href='#km១៧២'>១៧២</a>ម្នាលអានន្ទគ្រានោះព្រះកស្សបមានព្រះភាគអរហន្តសម្មាសម្ពុទ្ធបានពន្យល់ឃដិការស្មូនឆ្នាំងនឹងជោតិបាលមាណពឲ្យយល់ឃើញច្បាស់ឲ្យជឿជាក់​ឲ្យអាចហានឲ្យរីករាយដោយធម្មីកថា។ ម្នាលអានន្ទឃដិការស្មូនឆ្នាំងនឹង​ជោតិបាលមណពលុះព្រះកស្សបមានព្រះភាគអរហន្តសម្មាសម្ពុទ្ធពន្យល់ឲ្យយល់​ឃើញច្បាស់ឲ្យជឿជាក់ឲ្យអាចហានឲ្យរីករាយដោយធម្មីកថាហើយក៏ត្រេកអររីករាយចំពោះភាសិតរបស់ព្រះកស្សបមានព្រភាគអរហន្តសម្មាលសម្ពុទ្ធ​រួចក្រោកចាអាសនៈថ្វាយបង្គំលាព្រះកស្សបមានព្រះភាគអរហន្តសម្មាសម្ពុទ្ធធ្វើ​ប្រទក្សិណហើយក៏ចៀសចេញទៅ។</p>
        <p><a class='ref km' id='km១៧៣' href='#km១៧៣'>១៧៣</a>ម្នាលអានន្ទលំដាប់នោះជោតិបាលមាណពសួរឃដិការស្មូនឆ្នាំង​ដូច្នេះថាម្នាលឃដិការសំឡាញ់ស្មោះស្មើចិត្តអ្នកឯងកាលបើស្ដាប់ធម៌នេះហើយ​តើអ្នកឯងនឹងចេញចាកផ្ទះចូលទៅកាន់ផ្នួសឬទេ។ ឃដិការស្មូនតបថាម្នាលជោតិ​បាលសំឡាញ់ស្មោះស្មើចិត្តអ្នកឯងក្រែងដឹងថា​ខ្ញុំតែងចិញ្ចឹមមាតាមិតាដែលចាស់​ងងឹតងងល់ដែរឬ។ ជោតិបាលមាណពតបថាម្នាលឃដិការសំឡាញ់ស្មោះស្មើចិត្តបើដូច្នោះខ្ញុំនឹងចេញចាកផ្ទះចូលទៅកាន់ផ្នួស​ ។</p>
        <p><a class='ref km' id='km១៧៤' href='#km១៧៤'>១៧៤</a>ម្នាលអានន្ទគ្រានោះឃដិការស្មូនឆ្នាំងនឹងជោតិបាលមាណពនាំគ្នា​ចូលទៅគាល់ព្រះកស្សមានព្រះភាគអរហន្តសម្មាសម្ពុទ្ធលុះចូលទៅដល់ហើយថ្វាយបង្គំព្រកស្សបមានព្រះភាគអរហន្តសម្មាសម្ពុទហើយក៏អង្គុយទីដ៏សមគួរ។ ម្នាលអានន្ទលុះឃដិការស្មូនឆ្នាំងអង្គុយក្នុងទីសមគួរហើយក៏ក្រាទូលព្រះកស្សប​មានព្រះភាគអរហន្តសម្មាសម្ពុទ្ធដូច្នេះថាបពិត្រព្រះអង្គដ៏ចំរើនជោតិបាលមាណព​នេះជាមិត្តសំឡាញ់ពេញចិត្តរបស់ព្រះអង្គសូមព្រះមានព្រះភាគបំបួសជោតិបាល​មាណពនេះឲ្យទាន។ ម្នាលអានន្ទជោតិបាលមាណពក៏បាននូវបព្វជ្ជាបាននូវ​ឧបសម្បទាក្នុងសំណាក់ព្រះកស្សបមានព្រះភាគអរហន្តសម្មាសម្ពុទ្ធ។ ម្នាលអានន្ទគ្រាកាលដែលជោតិបាលមាណពបានឧបសម្បទាមិនយូរប៉ុន្មានទើបនឹងឧបសម្ប​ទាបានកន្លះខែប៉ុណ្ណោះព្រះកស្សបមានព្រះភាគអរហន្តសម្មាសម្ពុទ្ធទ្រង់សម្រេច​សម្រាន្តឥរិយាបថក្នុងវេកឡិគនិគមតាមសមគួរដល់ពុទ្ធអធ្យាស្រ័យហើយទ្រង់ពុទ្ធ​ដំណើរទៅកាន់ចារិកសំដៅទៅកាន់ក្រុងពារាណសីកាលពុទ្ធដំណើរទៅកាន់ចារិក​ដោយលំដាប់ក៏បានដល់ក្រុងពារាណសីនោះ។</p>
        <p><a class='ref km' id='km១៧៥' href='#km១៧៥'>១៧៥</a>ម្នាលអានន្ទព្រះកស្សបមានព្រះភាគអរហន្តសម្មាសម្ពុទ្ធទ្រង់រគង់នៅ​ក្នុងឥសិបតនមិគទាវ័នជិតក្រុងពារាណសីនោះ។ ម្នាលអានន្ទព្រះរាជាដែនកាសីទ្រង់ព្រះនាមកិកិបានឮដំណឹងថាព្រះកស្សបមានព្រះភាគអរហន្តសម្មាសម្ពុទទ្រង់​ពុទ្ធដំណើរមកដល់ក្រុងពារាណសីហើយឥឡូវទ្រង់គង់នៅក្នុងឥសិបតនមិគទាយវ័នជិតក្រុងពារាណសី។ ម្នាលអានន្ទវេលារនោះព្រះរាជា​ដែនកាសីទ្រង់ព្រះនាមកិកិបង្គាប់រាជុបុរសឲ្យរៀបចំយានដ៏ល្អៗហើយឡើងគង់​យានដ៏ល្អសេ្ដចចេញទៅអំពីក្រុងពារាណសីដោយយានដ៏ល្អៗ​ ដោយព្រះរាជានុ​ភាពដ៏ប្រសើរដើមី្បគាល់ព្រះកស្សបមានព្រះភាគអ​រហន្តសម្មាសម្ពុទ្ធលុះបរយាន​ទៅទល់ត្រឹមទីដែលល្មមឈប់យានហើយក៏ចុះអំពីយានទ្រង់សេ្ដចទៅដោយ​ព្រះ​បាទទទេចូលសំដៅទៅគាលព្រះកស្សបមានព្រះភាគអរហន្តសម្មាសម្ពុទ្ធលុះស្ដេច​ចូលទៅដល់ហើយក៏ក្រាបថ្វាយបង្គំព្រះកស្សបមានព្រះភាគអរហន្តសម្មាសម្ពុទ្ធរួច​ប្រថាប់ក្នុងទីសមគួរ។</p>
        <p><a class='ref km' id='km១៧៦' href='#km១៧៦'>១៧៦</a>ម្នាលអានន្ទលុះព្រះរាជាដែនកាសីទ្រង់ព្រះនាមកិកិប្រដាប់ក្នុងទី​សមគួរហើយព្រះកស្សបមានព្រះភាគអរហន្តសម្មាសម្ពុទ្ធក៏ទ្រង់ពន្យល់ឲ្យឃើញ​ច្បាស់ឲ្យជឿជាក់ឲ្យអាចហានឲ្យរីករាយដោយធម្មីកថា។ ម្នាលអានន្ទលំដាប់​នោះព្រះរាជាដែនកាសីទ្រង់ព្រះនាមកិកិលុះព្រះកស្សបមានព្រះភាគជាអរហន្ត​សម្មាសម្ពុទទ្រង់ពន្យល់ឲ្យឃើញច្បាស់ឲ្យជឿជាក់ឲ្យអាចហានឲ្យរីករាយដោយ​ន​ធម្មីកថាហើយក៏និមន្តព្រះកស្សបមានព្រះភាគអរហន្តសម្មាសម្ពុទ្ធសម្ពុទ្ធដូច្នេះថាបពិត្រព្រះអង្គដ៏ចំរើនសូមព្រះមានព្រះភាគព្រមទាំងភិក្ខុសង្ឃទទួលកត្តរបស់ខ្ញុំព្រះ​អង្គដើមី្បធាន់ក្នុងថៃ្ងស្អែក។ ម្នាលអានន្ទព្រះកស្សបមានព្រះភាគអរហន្តសម្មា​សម្ពុទក៏ទ្រង់ទទួលនិមន្តដោយតុណ្ហីភាព។ ម្នាលអានន្ទគ្រានោះព្រះរាជាដែន​កាសីទ្រង់ព្រះនាមកិកិទ្រង់ជ្រាបថាព្រះកស្សបមានព្រះភាគអរហន្តសម្មាសម្ពុទ្ធទទួលនិមន្តហើយក៏ក្រោកអាសនៈក្រាបថ្វាយបង្គំព្រះកស្សបមានព្រះភាគអរហន្ត​សម្មាសម្ពុទ្ធធ្វើប្រទក្សិណហើយស្ដេចចេញទៅ។ ម្នាលអានន្ទកាលនោះព្រះរាជា​ដែនកាសីទ្រង់ព្រះនាមកិកិលុះកន្លងរាត្រីនោះ​ហើយក៍ត្រាស់បង្គាប់រាជបុរសឲ្យចាត់ចែងខាងនីយភោជនីយាហារដ៍ផ្ចិតផ្ទង់ដោយស្រូវសាលីមានពណ៌លឿងជាអង្ករបាយទន់ជាវត្ថុប្រាសចាកពណ៌ខ្មៅមានទាំងសំឡដ៍ច្រើននឹងម្ហូបក្រៀមដ៍ច្រើនក្នុងព្រះរាជដំណាក់របស់ព្រះអង្គរួចហើយបង្គាប់រាជបុរសឲ្យក្រាបទូលកត្តកាលចំពោះព្រះកស្សបមានព្រះភាគអរហន្តសម្មាសម្ពុទ្ធថាបពិត្រព្រះអង្គដ៍ចំរើនកាលដល់ហើយភត្តក៍សម្រេចហើយ។</p>
        <p><a class='ref km' id='km១៧៧' href='#km១៧៧'>១៧៧</a>ម្នាលអានន្ទវេលានោះជាវេលាបុព្វណ្ហសម័យព្រះកស្សបមានព្រះភាគអរហន្តសម្មាសម្ពុទ្ធទ្រង់ស្បង់ប្រដាប់បាត្រនឹងចីវរស្តេចចូលទៅកាន់ព្រះរាជដំណាក់នៃព្រះរាជាដែនកាសីទ្រង់ព្រះនាមកិកិព្រមដោយភិក្ខុសង្ឃលុះចូលទៅដល់ហើយទ្រង់គង់លើអាសនៈដែលគេក្រាលថ្វាយ។ ម្នាលអានន្ទសម័យនោះព្រះរាជាដែនកាសីទ្រង់អង្គាសភិក្ខុសង្ឃមានព្រះពុទ្ធជាប្រធានដោយខាទនីយភោជនីយាហារដ៍ផ្ចិតផ្ចង់ដោយព្រះហត្ថានៃព្រះអង្គឯងឲ្យឆ្អែតស្កប់ស្កល់។ ម្នាលអានន្ទកាលបើព្រះរាជាដែនកាសីព្រះនាមកិកិជ្រាបថាព្រះកស្សបមានព្រះភាគអរហន្តសម្មាសម្ពុទ្ធសោយរួចស្រេចហើយលែងលូតព្រះហស្តទៅក្នុងបាត្រហើយក៍កាន់យកអាសនៈមួយទាបជាងហើយប្រថាប់ក្នុងទីសមគួរ។ ម្នាលអានន្ទលុះព្រះរាជាដែនកាសីព្រះនាមកិកិប្រថាប់ក្នុងទីសមគួរហើយក៍ក្រាបបង្គំទូលព្រះកស្សបមានព្រះភាគអរហន្តសម្មាសម្ពុទ្ធដូច្នេះថាបពិត្រព្រះអង្គដ៍ចំរើនសូមព្រះមានព្រះភាគទ្រង់ទទួលគង់ចាំវស្សាក្នុងក្រុងពារាណសីរបស់ខ្ញុំព្រះអង្គឯការបំរើសង្ឃមានសភាពដូច្នេះនឹងមានមិនដាច់។ ព្រះកស្សបមានព្រះភាគត្រាស់ថាបពិត្រព្រះមហារាជកុំឡើយព្រោះថាការនៅចាំវស្សាតថាគតនៅចាំរួចហើយ។ ម្នាលអានន្ទព្រះបាទកិកិក្រាបបង្គំទូលអស់វារៈពីរដង។បេ។ ម្នាលអានន្ទព្រះរាជាដែនកាសីព្រះនាមកិកិក្រាបបង្គំទូលព្រះកស្សបមានព្រះភាគអរហន្តសម្មាសម្ពុទ្ធអស់វារៈ៣ដងដូច្នេះថាបពិត្រព្រះអង្គដ៍ចំរើនសូមព្រះមានព្រះភាគទ្រង់ទទួលគង់ចាំវស្សាក្នុងក្រុងពារាណសីរបស់ខ្ញុំព្រះអង្គឯការបំរើសង្ឃមានសភាពដូច្នេះនឹងមានមិនដាច់។ ព្រះកស្សបមានព្រះភាគត្រាស់តបថាបពិត្រព្រះមហារាជកុំឡើយព្រោះថាការនៅចាំវស្សាតថាគតនៅចាំរួចហើយ។ ម្នាលអានន្ទគ្រានោះព្រះរាជាដែនកាសីព្រះនាមកិកិជ្រាបថាព្រះកស្សបមានព្រះភាគអរហន្តសម្មាសម្ពុទ្ធមិនទ្រង់ទទួលគង់ចាំវស្សាក្នុងក្រុងពារាណសីរបស់អញដូច្នេះហើយទ្រង់ក៏មានព្រះចិន្ដារាយមាយទ្រង់តូចព្រះហឫទ័យ។ ម្នាលអានន្ទវេលានោះព្រះរាជាដែនកាសីព្រះនាមកិកិក្រាបបង្គំសួរព្រះកស្សបមាន​ព្រះភាគអរហន្តសម្មាសម្ពុទ្ធដូច្នេះថាបពិត្រព្រះអង្គដ៏ចំរើនចុះបុគ្គលដទៃណាមួយ​ដែលជាអ្នកបំរើវិសេសជាងខ្ញុំព្រះអង្គទៅទៀតតើមានដែរឬទេ។</p>
        <p><a class='ref km' id='km១៧៨' href='#km១៧៨'>១៧៨</a>ថ្វាយព្រះពរមហារាជមានដិ្បតនិគមមួយឈ្មោះវេកឡិគៈក្នុងនិគម​នោះមានស្មូនឆ្នាំងឃដិការឯឃិការស្មូនឆ្នាំងនោះឯងជាឧបដ្ឋាកជាអ្នកបំរើដ៏ប្រសើរ​របស់តថាគតបពិត្រព្រះមហារាជមហាបពិត្រទ្រង់ជ្រាបថាព្រះកស្សបមានព្រះភាគ​អរហន្តសម្មាសម្ពុទ្ធមិនទ្រង់ទទួលគង់ចាំវស្សាក្នុងក្រុងពារាណសីរបស់ព្រះអង្គដូច្នេះ​ហើយក៏មានព្រះចិន្ដារាយមាយទ្រង់តូចព្រះហឫទ័យចំណែកសេចកី្ដរាយមាយចិត្ត​នឹងការតូចចិត្តរបស់ឃដិការស្មូនឆ្នាំនោះមិនមានក្នុងកាលឥឡូវនេះផងនឹងមិនមាន​តទៅផងបពិត្រមហារាជព្រោះថាឃដិការស្មូនឆ្នាំងជាអ្នកដល់នូវព្រះពុទ្ធជាទីពឹងដល់នូវព្រះធម៌ជាទីពឹងដល់នូវព្រះសង្ឃជាទីពឹងបពិត្រមហារាជឃដិការស្មូនឆ្នាំង​ជាអ្នកវៀរការសំឡាប់សត្វវៀរចាកការកាន់យកនូវវត្ថុដែលគេមិនបានឲ្យវៀរចាក​ការប្រព្រឹត្តិខុសក្នុងកាមវៀរចាកការនិយាយកុហកវៀរចាកហេតុជាទីតាំងនៃសេចកី្ដ​ប្រមាទគឺផឹកនូវទឹកស្រវឹងគឺសុរានឹងមេរ៍យបពិត្រព្រះមហារាជឃដិការស្មូនឆ្នាំងជាអ្នកប្រកបដោយសេចកី្ដជ្រះថ្លាមិនកំរើកក្នុងព្រះពុទ្ធប្រកបដោយសេចកី្ដជ្រះថ្លា​មិនកំរើកក្នុងព្រះធម៌ប្រកបដោយសេចកី្ដជ្រះថ្លាមិនកំរើកក្នុងព្រះសង្ឃប្រកប​ដោយ​សីលជាទីត្រេកអរនៃព្រះអរិយៈបពិត្រមហារាជឃដិការស្មូនឆ្នាំងមិនមាន​សេចកី្ដសង្ស័យក្នុងទុក្ខមិនមានសេចកី្ដសង្ស័យក្នុងហេតុជាគ្រឿងកើតឡើងនៃទុក្ខមិនមានសេចកី្ដសង្ស័យក្នុងធម៌ជាគ្រឿងរំលត់ទុក្ខមិនមានសេចកី្ដសង្ស័យក្នុងសេច​កី្ដប្រតិបត្តិជាដំណើរដើមី្បទៅកាន់ទីរំលត់ទុក្ខបពិត្រមហារាជឃដិការស្មូនឆ្នាំងជា​អ្នកបរិភោគកត្តតែ១ពេលប្រព្រឹត្តិធម៌ដ៏ប្រសើរជាអ្នកមានសីលមានកល្យាណធម៌​បពិត្រមហារាជឃដិការស្មូនឆ្នាំងជាអ្នកលះបង់កែវមណីនឹងមាសជាអ្នកប្រាស​ចាក​មាសនឹងប្រាក់បពិត្រមហារាជឃដិការស្មូនឆ្នាំងជាអ្នកមិនជីកផែនដីដោយជំនីកផង​មិនកកាយផែនដីដោយខ្លួនឯងតែងយកតែអម្រែកទៅរើកដីច្រាំងបាក់ឬអាច់ដឹង​ដែលកណ្ដុរកកាយមកធ្វើភាជន៍ហើយប្រកាស ( សេចកី្ដ ) យ៉ាងនេះថាជនណាចង់​បាន ( ភាជន៍ ) ចូរដាក់អង្ករមួយសំពៀតឬក៏សណ្ដែកបាយមួយសំពៀតក្នុងទីនេះចុះ​ហើយចង់បានភាជន៍បែបណាចូលនាំយកភាជ៍ននោះទៅចុះបពិត្រមហារាជឃដិការ​ស្មូនឆ្នាំងទៀតតែនឹងទៅកើតជាឪបបាតិកៈកំណើតហើយបរិនិព្វានក្នុងទី​នោះ​ មានសភាពជាអ្នកមិនត្រឡប់ចាកលោកនោះវិញជាធម្មតាព្រោះអស់ទៅនៃ​ឪរម្កាគិយសំយោជនៈទាំង៥។</p>
        <p><a class='ref km' id='km១៧៩' href='#km១៧៩'>១៧៩</a>បពិត្រមហារាជសម័យមួយតថាគតសម្រេចសម្រាន្តនៅក្នុង​វេកឡិគនិយម។ បពិត្រមហារាជគ្រានោះតថាគតស្លៀកស្បង់ប្រដាប់បាត្រនឹងចីវរ​ ក្នុងបុព្វណ្ហសម័យចូលទៅកាន់ទីដែលមាតាបិតារបស់ឃដិការស្មូនឆ្នាំងនៅលុះចូល​ទៅដល់ហើយក៏និយាយនឹងមាតាបិតារបស់ឃដិការស្មូនឆ្នាំងដូច្នេះថាចុះភគវៈ១នេះចេញទៅក្នុងទីណា។ មាតាបិតារបស់ឃដិការស្មូនឆ្នាំងក៏ទូលថាបពិត្រព្រះអង្គ​ដ៏ចំរើនឧបដ្ឋាករបស់ព្រះអង្គចេញទៅបាត់ហើយសូមព្រះអង្គយកបាយអំពីឆ្នាំង​នេះយកសំឡអំពីភាជន៍នេះទៅធាន់ចុះ។ បពិត្រមហារាជគ្រានោះតថាគតក៏យកបាយអំពីឆ្នាំងយកសំឡអំពីភាជន៍ឆាន់រួចក៏ក្រោកចាកអាសនៈហើយ​ចៀសចេញទៅ។ បពិត្រមហារាជលំដាប់នោះឃដិការស្មូនឆ្នាំងចូលទៅជិតមាតា​បិតាលុះចូលទៅដល់ហើយក៏សួរទៅមាតាបិតាដូច្នេះថានរណាយកបាយអំពីឆ្នាំង​យកសំឡេងអំពីភាជន៍ទៅបរិភោគហើយក្រោកចាកអាសនៈចៀសចេញទៅបាត់។ មាតាបិតាប្រាប់ថាម្នាលកូនព្រះកស្សបមានព្រះភាគអរហន្តសម្មាសម្ពុទ្ធយកបាយ​អំពីឆ្នាំង​ យកសំឡអំពីភាជន៍ទៅឆាន់រួចហើយក្រោកចាកអាសនៈចៀសចេញទៅ។ បពិត្រមហារាជវេលានោះឃដិការស្មូនឆ្នាំងមានសេចកី្ដត្រិះរិះដូច្នេះថាអញពេញ​ហៅមានលាភអត្តភាពជាមនុស្សអញពេញហៅបានដោយល្អ ( ព្រោះថា ) ព្រោះកស្សបមានព្រះភាគអរហន្តសម្មាសម្ពុទ្ធព្រះអង្គស្និទ្ធស្នាលនឹងអញក្រៃពេក​យ៉ាងនេះ។ បពិត្រមហារាជគ្រានោះសេចកី្ដសុខដែលកើតអំពីបីតិមិនលះបង់​ឃដិការស្មូនឆ្នាំងអស់កន្លះខែមិនលះបង់មាតាមិតាអស់៧ថ្ងៃ។</p>
        <p><a class='ref km' id='km១៨០' href='#km១៨០'>១៨០</a>បពិត្រមហារាជសម័យនោះតថាគតនៅក្នុងវេកឡិគនិគមនោះឯង។ បពិត្រមហារាជគ្រានោះតថាគតស្លៀកស្បង់ប្រដាប់បាត្រនឹងចីវរក្នុងបុព្វណ្ហសម័យ​ហើយចូលទៅកាន់ទីដែលមាតាបិតារបស់ឃដិការស្មូនឆ្នាំងនៅលុះចូលទៅដល់​ហើយក៏សួរមាតាបិតារបស់ឃដិការស្មូនឆ្នាំងដូច្នេះថាចុះភគវនៈចេញទៅក្នុងទី​ណា។ មាតាបិតាទូលថាបពិត្រព្រះអង្គដ៏ចំរើនឧបដ្ឋាករបស់ព្រះអង្គចេញទៅបាត់​ហើយសូមព្រះអង្គយកនំកុម្មាសអំពីឡោនេះយកសំឡអំពីភាជន៍នេះឆាន់ចុះ។ បពិត្រមហារាជពេលនោះតថាគតក៏យកនំកុម្មាសអំពីកឡោយកសំឡអំពីភាជន៍ឆាន់រួចហើយក៏ក្រោកចាកអាសនៈចៀសចេញទៅ។ បពិត្រមហារាជលំដាប់នោះឃដិការស្មូនឆ្នាំងចូលទៅជិតមាតាបិតាលុះចូលទៅដល់ហើយក៏សួរមាតាបិតាដូច្នេះ​ថានរណាយកនំកុម្មាសអំពីកឡោយកសំឡអំពីភាជន៍បរិភោគហើយក្រោកចាក​អាសនៈចៀសទៅបាត់។ មាតាបិតាប្រាប់ថាម្នាលកូនព្រះកស្សបមានព្រះភាគអរហន្តសម្មាសម្ពុទ្ធយកនំកុម្មាលអំពីកឡោយកសំឡអំពីភាជន៍ឆាន់រួចហើយក្រោក​ចាកអាសនៈចៀសចេញទៅ។ បពិត្រមហារាជវេលានេះឃដិការស្មូនឆ្នាំងមាន​សេចកី្ដត្រិះរិះដូច្នេះថាអញពេញហៅមានលាភអត្តភាពជាមនុស្សអញពេញហៅ​បានដោយល្អ ( ព្រោះ ) ព្រះកស្សបមានព្រះភាគអរហន្តសម្មាសម្ពុទ្ធព្រះអង្គសិ្នទ្ធ​ស្នាលនឹងអញក្រៃពេកយ៉ាងនេះ។ បពិត្រមហារាជគ្រានោសេចកី្ដសុខដែលកើត​អំពីបីតិមិនលះបង់ឃដិការស្មូនឆ្នាំងអស់កន្លះខែមិនលះបង់មាតាបិតាអស់៧ថ្ងៃ។</p>
        <p><a class='ref km' id='km១៨១' href='#km១៨១'>១៨១</a>បពិត្រមហារាជមានកាលសម័យមួយតថាគតនៅក្នុងវេកឡិគនិគម​នោះឯង។ សម័យនោះកុដិក៏លេចភ្លៀង។ បពិត្រមហារាជពេលនោះតថាគតប្រាប់​ភិក្ខុទាំងឡាយថាម្នាលភិក្ខុទាំងឡាយអ្នកទាំងឡាយចូរនាំគ្នាទៅអ្នកទាំងឡាយចូរ​ដឹងនូវស្មៅក្នុងលំនៅឃដិការស្មូនឆ្នាំងចុះ។បពិត្រមហារាជកាលដែលតថាគត​បង្គាប់យ៉ាងនេះភិក្ខុទាំងនោះក៏បានតបមកនឹងតថាគតដូច្នេះថាបពិត្រព្រះអង្គដ៏​ចំរើនស្មៅក្នុងលំនៅនៃឃដិការស្មូនឆ្នាំងមិនមានទេគាត់មានតែលំនៅដែលប្រក់​ស្មៅប៉ុណ្ណោះ។ តថាគតតបថាម្នាលភិក្ខុទាំងឡាយអ្នកទាំងឡាយចូរនាំគ្នាទៅរុះរើ​យកស្មៅ ( ដែលប្រក់ ) ផ្ទះរបស់ឃដិការស្មូនឆ្នាំងមកចុះ។ បពិត្រមហារាជគ្រានោះ​ភិក្ខុទាំងនោះក៏នាំគ្នារុះរើស្មៅ ( ដែលប្រក់ ) ផ្ទះរបស់ឃដិការស្មូនឆ្នាំង។ បពិត្រមហា​រាជនៅវេលានោះមាតាបិតារបស់ឃដិការស្មូនឆ្នាំងសួរភិក្ខុទាំងនោះដូច្នេះថានរណារុះរើស្មៅ ( ដែលប្រក់ ) ផ្ទះ។ ភិក្ខុទាំងឡាយតបថាម្នាលនាងកុដិរបស់ព្រះ​កស្សបមានព្រះភាគអរហន្តសម្មាសម្ពុទ្ធលេចភ្លៀង។ មាតារបស់ឃជិការស្មូនឆ្នាំង​ទូលថាបពិត្រលោកទាំងឡាយដ៏ចម្រើនចូរលោកម្ចាស់ទាំងឡាយនាំយកទៅចុះបពិត្រលោកមានភត្រ្តដ៏ចម្រើនទាំងឡាយចូរលោកម្ចាស់ទាំងឡាយនាំយកទៅចុះ។ បពិត្រមហារាជគ្រានោះឃជិការស្មូនឆ្នាំងចូលទៅជិតមាតាបិតាលុះចូលទៅដល់​ហើយក៏សួរមាតាបិតាដូច្នេះថានរណារុះរើយកស្មៅដែលប្រក់ផ្ទះ (អស់ទៅ) ។ មាតាបិតាប្រាប់ថាម្នាលកូនបានឮថាកុដិរបស់ព្រះកស្សបមានព្រះភាគអរហន្តសម្មាសម្ពុទ្ធលេចភ្លៀង។ បពិត្រមហារាជទើបឃជិការស្មូនឆ្នាំងមានសេចក្តី​ត្រិះរិះដូច្នេះថាអញពេញហៅមានលាភអត្តភាពជាមនុស្សអញពេញហៅបាន​ដោយ​ល្អ (ព្រោះថា) ព្រះកស្សបមានព្រះភាគអរហន្តសម្មាសម្ពុទ្ធព្រះអង្គទ្រង់ស្និទ្ធ​ស្នាលនិងអញក្រៃពេកយ៉ាងនេះ។ បពិត្រមហារាជគ្រានោះសេចក្តីសុខដែលកើត​អំពីបីតិមិនលះបង់ឃជិការស្នូនឆ្នាំងអស់កន្លះខែមិនលះបង់មាតាបិតាអស់៧ថ្ងៃ។ បពិត្រមហារាជគ្រានោះឯងលំនៅនោះមានអាកាសជាគ្រឿងប្រក់អស់៣ខែគត់ប៉ុន្តែមិនលេចភ្លៀងទេបពិត្រមហារាជឃជិការស្នូនឆ្នាំងជាអ្នកមានសភាពដូច្នេះឯង។ ព្រះរាជាទូលតបថាបពិត្រព្រះអង្គដ៏ចម្រើនឃជិការស្នូនឆ្នាំងមានលាភមែនអត្តភាពជាមនុស្សឃជិការស្នូនឆ្នាំងបានដោយល្អមែន (ព្រោះថា) ព្រះមានព្រះភាគព្រះអង្គទ្រង់ស្និទ្ធស្នាលក្រៃពេកយ៉ាងនេះ។</p>
        <p><a class='ref km' id='km១៨២' href='#km១៨២'>១៨២</a>ម្នាលអានន្ទគ្រានោះព្រះរាជាដែនកាសីព្រះនាមកិកិក៏បញ្ជូននូវអង្ករ​នៃស្រូវសាលីមានពណ៌លឿងជាអង្ករបាយទន់ចំនួន​៥០០វាហៈផងគ្រឿងសម្ល​ដ៏​ល្មមនឹងអង្ករនោះផង (ទៅឲ្យ) ដល់ឃជិការស្នូនឆ្នាំង។ ម្នាលអានន្ទគ្រានោះរាជបុរសទាំងនោះក៏ចូលទៅរកឃជិការស្នូនឆ្នាំងហើយនិយាយដូច្នេះថាបពិត្រអ្នក​ដ៏ចម្រើនព្រះរាជាដែលកាសីព្រះនាមកិកិបានបញ្ជូនអង្ករនៃស្រូវសាលីមានពណ៌​លឿង​ ជាអង្ករបាយទន់ចំនួន៥០០វាហៈផងគ្រឿងសម្លដ៏ល្មមនឹងអង្ករនោះផង (មកឲ្យ) អ្នកបពិត្រអ្នកដ៏ចម្រើនសូមអ្នកទទួលយកនូវវត្ថុទទាំងនោះចុះ។ ឃជិការ​ស្នូនឆ្នាំងតបថាព្រះរាជាព្រះអង្គមានកិច្ចច្រើនមានការងារដែលត្រូវធ្វើច្រើនណ្ហើយ (កុះបាច់ព្រះរាជទាន) ដល់ខ្ញុំឡើយវត្ថុទាំងនេះចូរថ្វាយដល់ព្រះរាជាវិញចុះ។</p>
        <p><a class='ref km' id='km១៨៣' href='#km១៨៣'>១៨៣</a>ម្នាលអានន្ទប្រហែលជាអ្នកមានសេចក្តីត្រិះរិះយ៉ាងនេះថាបុគ្គល​ដទៃទេដែលកើតជាជោតិបាលមាណពក្នុងសម័យនោះ។ ម្នាលអានន្ទហេតុនេះអ្នកកុំគប្បីយល់ឃើញយ៉ាងនេះឡើយតថាគតហ្នឹងឯងដែលកើតជា​ជោតិបាលមាណពក្នុងសម័យនោះ។ លុះព្រះមានព្រះភាគទ្រង់សំដែងសូត្រនេះ​ចប់ហើយព្រះអានន្ទមានអាយុក៏មានចិត្តរីករាយត្រេកអរចំពោះភាសិតរបស់ព្រះ​មានព្រះភាគ។</p>
        <p>ចប់ឃជិការសូត្រទី១។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>