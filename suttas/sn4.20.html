<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn4.20' lang='km'>
        <header>
            <ul>
            </ul>
            <h1>រជ្ជសូត្រ ទី ១០</h1>
        </header>
        <p><a class='ref km' id='km៤៧៩' href='#km៤៧៩'>៤៧៩</a>សម័យមួយ ព្រះមានព្រះភាគ​ ទ្រង់គង់នៅក្នុងខ្ទមក្នុងព្រៃ នាហិមវន្តប្បទេស ក្នុងដែនកោសល ។ គ្រានោះឯង ព្រះមានព្រះភាគ ទ្រង់គង់នៅក្នុងទីស្ងាត់ ពួន​សម្ងំនៅ​​ (ក្នុងផលសមាបត្តិ) មានព្រះទ័យត្រិះរិះកើតឡើងយ៉ាងនេះថា កាលបើតថាគត មិនសម្លាប់ មិនឲ្យគេសម្លាប់ មិនបំផ្លាញ មិនឲ្យគេបំផ្លាញ មិនសោកសៅ មិនធ្វើគេឲ្យសោកសៅ អាចនឹងសោយរាជ្យ ដោយធម៌បានឬហ្ន៎ ។ </p>
        <p><a class='ref km' id='km៤៨០' href='#km៤៨០'>៤៨០</a>គ្រានោះឯង មារមានចិត្តបាប ដឹងនូវបរិវិតក្កៈក្នុងព្រះទ័យរបស់ព្រះមានព្រះភាគ​ ដោយចិត្តរបស់ខ្លួនហើយ ចូលទៅរកព្រះមានព្រះភាគ លុះចូលទៅដល់ហើយ ទូលព្រះមានព្រះភាគយ៉ាងនេះថា បពិត្រព្រះអង្គដ៏ចម្រើន ព្រះមានព្រះភាគ ទ្រង់មិនសម្លាប់ មិនឲ្យគេសម្លាប់ មិនបំផ្លាញ មិនឲ្យគេបំផ្លាញ មិនសោកសៅ មិនធ្វើគេឲ្យសោក​​​សៅ សូមសោយរាជ្យដោយធម៌ចុះ​ សូមព្រះសុគតសោយរាជ្យដោយធម៌ចុះ ។ ព្រះអង្គត្រាស់ថា ម្នាលមារ ចុះអ្នកឯង ឃើញហេតុដូចម្ដេច របស់តថាគត បានជាអ្នកឯងពោលនឹងតថាគតយ៉ាងនេះថា​ បពិត្រព្រះអង្គដ៏ចម្រើន​ ព្រះមានព្រះភាគ មិនសម្លាប់ មិនឲ្យគេសម្លាប់ មិនបំផ្លាញ មិនឲ្យគេបំផ្លាញ មិនសោកសៅ មិនធ្វើគេឲ្យសោកសៅ សូមសោយរាជ្យដោយធម៌ចុះ​ សូមព្រះសុគតសោយរាជ្យដោយធម៌ចុះ ។ មារទូល​តបថា បពិត្រព្រះអង្គដ៏ចម្រើន ព្រោះឥទ្ធិបាទ ៤​ ប្រការ ព្រះមានព្រះភាគបានចម្រើនហើយ បានធ្វើឲ្យច្រើនហើយ បានធ្វើឲ្យដូចជាយានហើយ បានធ្វើឲ្យជាទីតាំងហើយ បានឲ្យ​ឋិត​​នៅរឿយៗហើយ បានសន្សំហើយ បានប្រារព្ធដោយប្រព្រៃហើយ បពិត្រព្រះអង្គដ៏​ចម្រើន ប្រសិនបើព្រះមានព្រះភាគ ប៉ុនប៉ងនឹងអធិដ្ឋានស្ដេចភ្នំឈ្មោះហិមវន្ត ឲ្យទៅជា​មាស ភ្នំនោះ ក៏ក្លាយទៅជាភ្នំមាសបាន ។​</p>
        <p><a class='ref km' id='km៤៨១' href='#km៤៨១'>៤៨១</a>ព្រះអង្គត្រាស់ថា ភ្នំមាសសុទ្ធមានសម្បុរល្អ ទោះបីភ្នំពីរក៏មិនល្មម គ្រាន់ដល់បុគ្គលម្នាក់ឡើយ បុគ្គលដឹងដូច្នេះ គួរប្រព្រឹត្តស្មើ សត្វណា បានឃើញសេចក្ដីទុក្ខ ដែលមានកាមជាហេតុ សត្វនោះនឹងបង្អោនចិត្តទៅរក កាម​ដូច​​​ម្ដេចកើត លុះសត្វបានដឹងច្បាស់នូវឧបធិក្នុងលោកថា ជាគ្រឿងចំ​ពាក់​​ដូច្នេះហើយ គួរសិក្សាដើម្បីកម្ចាត់បង់ នូវឧបធិនោះចេញ ។</p>
        <p>គ្រានោះឯង មារមានចិត្តបាប កើតទុក្ខ តូចចិត្តថា ព្រះមានព្រះភាគស្គាល់អញ ព្រះសុគតស្គាល់អញ ដូច្នេះហើយ ក៏បាត់ចាកទីនោះទៅ ។</p>
        <p>ចប់បាសាណវគ្គ ទី ២ ។</p>
        <p>បញ្ជីរឿងនៃបាសាណវគ្គនោះ គី</p>
        <p>បាសាណសូត្រ​​ ១ សីហសូត្រ ១ សកលិកសូត្រ ១ បដិរូបសូត្រ ១ មានសសូត្រ ១ បត្តសូត្រ ១ អាយតនសូត្រ ១​ បិណ្ឌសូត្រ ១​ កស្សកសូត្រ ១ រជ្ជសូត្រ ១ រួមត្រូវជា ១០ សូត្រ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>