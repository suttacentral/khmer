<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn7.19' lang='km'>
        <header>
            <ul>
            </ul>
            <h1>មាតុ​បោសក​សូត្រ ទី ៩</h1>
        </header>
        <p><a class='ref km' id='km១៩២' href='#km១៩២'>១៩២</a>សាវត្ថី​និទាន។ គ្រានោះ ព្រាហ្មណ៍​ឈ្មោះ​មាតុ​បោសកៈ (អ្នក​ចិញ្ចឹម​មាតា) ចូល​ទៅ​រក​ព្រះ​មាន​ព្រះ​ភាគ លុះ​ចូល​ទៅ​ដល់​ហើយ ក៏​ធ្វើ​សេចក្ដី​រីករាយ ជាមួយ​នឹង​ព្រះ​មាន​ព្រះ​ភាគ លុះ​បញ្ចប់​ពាក្យ​ដែល​គួរ​រីករាយ និង​ពាក្យ​ដែល​គួរ​រឭក​ហើយ ក៏​អង្គុយ​ក្នុង​ទី​សមគួរ។ លុះ​មាតុ-​បោសក​ព្រាហ្មណ៍ អង្គុយ​ក្នុង​ទី​សមគួរ​ហើយ បាន​ក្រាប​បង្គំ​ទូល​ព្រះ​មាន​ព្រះ​ភាគ​ដូច្នេះ​ថា បពិត្រ​ព្រះ​គោតម​ដ៏​ចម្រើន ខ្ញុំ​ព្រះអង្គ​ស្វែងរក​នូវ​ភិក្ខា​ដោយ​ធម៌ លុះ​ស្វែងរក​នូវ​ភិក្ខា​ដោយ​ធម៌​ហើយ តែង​ចិញ្ចឹម​នូវ​មាតា​បិតា បពិត្រ​ព្រះ​គោតម​ដ៏​ចម្រើន ខ្ញុំ​ព្រះអង្គ​ធ្វើ​យ៉ាង​នេះ​ឈ្មោះ​ថា​ជា​អ្នក​ធ្វើ​នូវ​កិច្ច (តប​គុណ) បាន​ដែរ​ឬ។ ព្រះអង្គ​ត្រាស់​ថា អើ​ព្រាហ្មណ៍ អ្នក​ធ្វើ​យ៉ាង​នេះ ឈ្មោះ​ថា​ជា​អ្នក​ធ្វើ​នូវ​កិច្ច (តបគុណ) បានហើយ ម្នាល​ព្រាហ្មណ៍ បុគ្គល​ណា​ស្វែងរក នូវ​ភិក្ខា​ដោយ​ធម៌ លុះ​ស្វែងរក​នូវ​ភិក្ខា​ដោយ​ធម៌​ហើយ ចិញ្ចឹម​មាតា​បិតា បុគ្គល​នោះ តែង​បាន​បុណ្យ​ដ៏​ច្រើន។</p>
        <p><a class='ref km' id='km១៩៣' href='#km១៩៣'>១៩៣</a>ព្រះ​មាន​ព្រះ​ភាគ បាន​ត្រាស់​នូវ​ពាក្យ​នេះ។បេ។ បុគ្គល​ណា ចិញ្ចឹម​មាតា​ឬ​បិតា​ដោយ​ធម៌ បណ្ឌិត​ទាំងឡាយ​រមែង​សរសើរ​បុគ្គល​នោះ ក្នុង​លោក​នេះ ព្រោះ​ការ​បម្រើ មាតា​បិតា​ទាំងឡាយ​នោះ លុះ​បុគ្គល​នោះ ទៅ​កាន់​បរលោក​ហើយ រមែង​រីករាយ ក្នុង​ឋាន​សួគ៌។</p>
        <p><a class='ref km' id='km១៩៤' href='#km១៩៤'>១៩៤</a>កាល​ព្រះ​មាន​ព្រះ​ភាគ ទ្រង់​ត្រាស់​យ៉ាង​នេះ​ហើយ មាតុ​-បោសក​ព្រាហ្មណ៍ បាន​ក្រាប​បង្គំ​ទូល​ព្រះ​មាន​ព្រះ​ភាគ ដូច្នេះ​ថា បពិត្រ​ព្រះ​គោតម​ដ៏​ចម្រើន ច្បាស់​ពេក​ណាស់ បពិត្រ​ព្រះ​គោតម​ដ៏​ចម្រើន ច្បាស់​ពេក​ណាស់។បេ។ សូម​ព្រះ​គោតម​ដ៏​ចម្រើន ជ្រាប​នូវ​ខ្ញុំ​ព្រះអង្គ​ថា​ជា​ឧបាសក ដល់​ នូវ​ព្រះ​រតនត្រ័យ​ជា​ទីពឹង​ស្មើ​ដោយ​ជីវិត តាំងពី​ថ្ងៃនេះ​ជាដើម​រៀងទៅ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>