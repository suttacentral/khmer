<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn6.11' lang='km'>
        <header>
            <ul>
                <li>ព្រហ្ម​បព្ចាកៈ</li>
            </ul>
            <h1>សនង្កុមារ​សូត្រ ទី ១</h1>
        </header>
        <p><a class='ref km' id='km៨៥' href='#km៨៥'>៨៥</a>ខ្ញុំ​បាន​ស្ដាប់​មក យ៉ាង​នេះ។ សម័យ​មួយ ព្រះមានព្រះភាគ ទ្រង់​គង់​នៅក្បែរ​ឆ្នេរ​ស្ទឹង​ឈ្មោះ​សប្បិនី ទៀប​ក្រុង​រាជគ្រឹះ។ លំដាប់​នោះ​ឯង កាល​វេលា​រាត្រី​បឋម​យាម​កន្លង​ទៅ​ហើយ ព្រហ្ម​ឈ្មោះសនង្កុមារ មាន​រស្មី​ដ៏​ល្អ ញ៉ាំង​ឆ្នេរ​ស្ទឹង​សប្បិនី​ទាំងមូល​ឲ្យ​ភ្លឺស្វាង រួច​ចូល​ទៅ​គាល់​ព្រះមានព្រះ ភាគ លុះ​ចូល​ទៅ​ដល់​ហើយ ក៏​ថ្វាយបង្គំ​ព្រះមានព្រះភាគ ហើយ​ឈរ​ក្នុង​ទី​សមគួរ។</p>
        <p><a class='ref km' id='km៨៦' href='#km៨៦'>៨៦</a>លុះ​សនង្កុមារ​ព្រហ្ម ឈរ​នៅ​ក្នុង​ទី​ដ៏​សមគួរ​ហើយ បាន​ពោល​គាថា​នេះ ក្នុង​សំណាក់​ព្រះមានព្រះភាគ​ថា</p>
        <p>ពួក​ជន​ដែល​អាស្រ័យ​នូវ​គោត្រ មានតែ​ក្សត្រិយ៍​ប្រសើរ​បំផុត​ក្នុង​ប្រជុំ​ជន ចំណែក​ខីណាសវ​ព្រាហ្មណ៍ អ្នក​បរិបូណ៌​ដោយ​វិជ្ជា​និង​ចរណៈ ប្រសើរ​បំផុត​ក្នុង​ពួក​ទេវតា​និង​មនុស្ស។</p>
        <p><a class='ref km' id='km៨៧' href='#km៨៧'>៨៧</a>លុះ​សនង្កុមារ​ព្រហ្ម បាន​ពោល​គាថា​នេះ​ហើយ ព្រះ​សាស្ដា ទ្រង់​ពេញ​ព្រះហឫទ័យ។ លំដាប់​នោះ​ឯង សនង្កុមារ​ព្រហ្ម​ដឹង​ថា ព្រះ​សាស្ដា​របស់​អាត្មា​អញ ទ្រង់​ពេញ​ព្រះហឫទ័យ ក៏​ថ្វាយបង្គំ​ព្រះមានព្រះភាគ ធ្វើ​ប្រទក្សិណ ហើយ​ក៏​បាត់​អំពី​ទី​នោះ​ទៅ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>