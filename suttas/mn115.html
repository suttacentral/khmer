<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn115' lang='km'><!--ID goes here-->
        <header>
            <ul>
                <!--Headers go here (with <li> heading)-->
            </ul>
            <!--Sutta Title and namo goes here-->
            <h1>ពហុធាតុកសូត្រ ទី៥</h1><!--MN115 start-->
        </header>
        <!--Sutta text goes here-->
        <p><a class='ref km' id='km234' href='#km234'>២៣៤</a>ខ្ញុំបានស្តាប់មក យ៉ាងនេះ ។ សម័យមួយ ព្រះមានព្រះភាគ ទ្រង់​គង់ក្នុងវត្តជេតពន របស់អនាថបិណ្ឌិកសេដ្ឋី ជិតក្រុងសាវត្ថី ។ ក្នុងទី​នោះ​ឯង ព្រះមានព្រះភាគ ទ្រង់ត្រាស់ហៅភិក្ខុទាំងឡាយថា ម្នាលភិក្ខុទាំង​ឡាយ ។ ភិក្ខុ​ទាំងនោះ ទូលតបព្រះមានព្រះភាគថា ព្រះករុណា ព្រះអង្គ​ដ៏​ចម្រើន ។</p>
        <p><a class='ref km' id='km235' href='#km235'>២៣៥</a>ព្រះមានព្រះភាគ បានត្រាស់យ៉ាងនេះថា ម្នាលភិក្ខុទាំង​ឡាយ ភ័យទាំងឡាយណាមួយកើតឡើង ភ័យទាំងអស់នោះ កើតឡើង​តែ​អំពីពាល មិនដែលកើតអំពីបណ្ឌិតទេ ឧបទ្រពទាំងឡាយណាមួយកើត​ឡើង ឧបទ្រពទាំង​អស់នោះ កើតឡើងតែអំពីពាល មិនមែនកើតឡើងអំពី​បណ្ឌិតទេ ឧបស័គ្គទាំង​ឡាយណាមួយ កើតឡើង ឧបស័គ្គ​ទាំងអស់នោះ កើតឡើងតែអំពីពាល មិន​មែនកើតឡើងអំពីបណ្ឌិតទេ ។ ម្នាលភិក្ខុទាំង​ឡាយ ដូចភ្លើងតែងរាលអំពីផ្ទះ​ប្រក់បបុសឬអំពីផ្ទះប្រក់ស្មៅ ទៅឆាបឆេះ ផ្ទះមានកំពូល ដែលគេលាបទាំង​ខាងក្នុងទាំងខាងក្រៅ មានគន្លិះជិតស្និទ្ធ មានទ្វារបង្អួចបិទជិត យ៉ាងណាមិញ ម្នាលភិក្ខុទាំងឡាយ ភ័យទាំងឡាយ​ណាមួយកើតឡើង ភ័យទាំងអស់នោះ តែងកើតឡើងតែអំពីពាល មិនមែន​កើត​ឡើងអំពីបណ្ឌិតទេ ឧបទ្រពទាំងឡាយ​ណាមួយ តែងកើតឡើង ឧបទ្រព​ទាំងអស់នោះ តែងកើតឡើងតែអំពីពាល មិនដែលកើតឡើងអំពីបណ្ឌិតទេ ឧបស័គ្គទាំងឡាយណាមួយ កើតឡើង ឧបស័គ្គទាំងអស់នោះ តែងកើតឡើងតែអំពីពាល មិនដែលកើតឡើងអំពី​បណ្ឌិតឡើយ យ៉ាងនោះឯង ។ ម្នាលភិក្ខុទាំងឡាយ បុគ្គលពាលប្រកប​ដោយ​​ភ័យ បណ្ឌិតមិនប្រកបដោយភ័យទេ បុគ្គលពាលប្រកបដោយ​ឧបទ្រព បណ្ឌិត​មិនប្រកបដោយឧបទ្រពទេ បុគ្គលពាលប្រកបដោយ​ឧបស័គ្គ បណ្ឌិតមិនប្រកប​ដោយឧបស័គ្គទេ ។ ម្នាលភិក្ខុទាំងឡាយ ភ័យមិន​មានអំពីបណ្ឌិតទេ ឧបទ្រពមិន​មានអំពីបណ្ឌិតទេ ឧបស័គ្គមិនមានអំពី​បណ្ឌិត​ទេ ។ ម្នាលភិក្ខុទាំងឡាយ ព្រោះ​ហេតុនោះ អ្នកទាំងឡាយគួរ​សិក្សា​យ៉ាងនេះថា យើងទាំងឡាយសូមឲ្យបានជា​អ្នកប្រាជ្ញ ម្នាលភិក្ខុទាំងឡាយ អ្នកទាំងឡាយ ត្រូវសិក្សា យ៉ាងនេះឯង ។</p>
        <p><a class='ref km' id='km236' href='#km236'>២៣៦</a>កាលដែលព្រះមានព្រះភាគ ទ្រង់ត្រាស់យ៉ាងនេះហើយ ព្រះអានន្ទ​មាន​អាយុ ក្រាបទូលសួរព្រះមានព្រះភាគយ៉ាងនេះថា បពិត្រ​ព្រះអង្គដ៏ចម្រើន ការណ៍ដែលគួរហៅថាភិក្ខុជាបណ្ឌិត ជាអ្នកចេះពិចារ-ណា តើដោយហេតុ​ប៉ុន្មាន ។ ម្នាលអានន្ទ ភិក្ខុជាអ្នកឈ្លាសក្នុងធាតុផង ឈ្លាសក្នុង​អាយតនៈផង ឈ្លាសក្នុងបដិច្ចសមុប្បាទផង ឈ្លាសក្នុងហេតុគួរ​និងហេតុមិន​គួរផង ដោយហេតុណា ម្នាលអានន្ទ ការណ៍ដែលគួរ ហៅថា​ភិក្ខុជាបណ្ឌិត ជាអ្នកចេះពិចារណា ដោយហេតុប៉ុណ្ណេះឯង ។</p>
        <p><a class='ref km' id='km237' href='#km237'>២៣៧</a>បពិត្រព្រះអង្គដ៏ចម្រើន ការណ៍ដែលគួរហៅថា ភិក្ខុអ្នក​ឈ្លាស​​ក្នុង​ធាតុ តើដោយហេតុប៉ុន្មាន ។ ម្នាលអានន្ទ ធាតុទាំងឡាយ​នេះ​មាន ១៨ គឺ ចក្ខុធាតុ រូបធាតុ ចក្ខុវិញ្ញាណធាតុ សោតធាតុ សទ្ទធាតុ សោតវិញ្ញាណធាតុ ឃានធាតុ គន្ធធាតុ ឃានវិញ្ញាណធាតុ ជីវ្ហាធាតុ រសធាតុ ជីវ្ហាវិញ្ញាណធាតុ កាយធាតុ ផោដ្ឋព្វធាតុ កាយវិញ្ញាណធាតុ មនោធាតុ ធម្មធាតុ មនោវិញ្ញាណ​ធាតុ​ ម្នាលអានន្ទ ភិក្ខុដឹងនូវធាតុទាំង ១៨ នេះ ដោយហេតុណា ម្នាលអានន្ទ ការណ៍ដែលគួរហៅថា ភិក្ខុឈ្លាសក្នុងធាតុ ដោយហេតុប៉ុណ្ណេះឯង ។</p>
        <p><a class='ref km' id='km238' href='#km238'>២៣៨</a>បពិត្រព្រះអង្គដ៏ចម្រើន ការណ៍ដែលគួរហៅថា ភិក្ខុអ្នក​ឈ្លាស​​ក្នុងធាតុ ដោយបរិយាយដទៃទៀត មានដែរឬ ។ មាន អានន្ទ ម្នាលអានន្ទ ធាតុទាំង ៦ នេះ គឺបឋវីធាតុ អាបោធាតុ តេជោធាតុ វាយោធាតុ អាកាសធាតុ វិញ្ញាណធាតុ ម្នាលអានន្ទ ភិក្ខុដឹងនូវធាតុទាំង ៦ នេះ ដោយ​ហេតុណា ម្នាល​អានន្ទ ការណ៍ដែលគួរហៅថា ភិក្ខុអ្នកឈ្លាសក្នុងធាតុ ដោយហេតុប៉ុណ្ណេះ​ឯង ។</p>
        <p><a class='ref km' id='km239' href='#km239'>២៣៩</a>បពិត្រព្រះអង្គដ៏ចម្រើន ការណ៍ដែលគួរហៅថា ភិក្ខុអ្នក​ឈ្លាស​​ក្នុងធាតុ ដោយបរិយាយដទៃទៀត មានដែរឬ ។ មាន អានន្ទ ម្នាលអានន្ទ ធាតុទាំង ៦ នេះ គឺសុខធាតុ ទុក្ខធាតុ សោមន្សធាតុ ទោមនស្ស​ធាតុ ឧបេក្ខា​ធាតុ អវិជ្ជាធាតុ ម្នាលអានន្ទ ភិក្ខុដឹងនូវធាតុទាំង ៦ នេះឯង ដោយហេតុ​ណា ម្នាល​អានន្ទ ការណ៍ដែលគួរហៅថា ភិក្ខុអ្នកឈ្លាសក្នុង​ធាតុ ដោយហេតុ​ប៉ុណ្ណេះ​​ឯង ។</p>
        <p><a class='ref km' id='km240' href='#km240'>២៤០</a>បពិត្រព្រះអង្គដ៏ចម្រើន ការណ៍ដែលគួហៅថា ភិក្ខុអ្នកឈ្លាស​ក្នុងធាតុ ដោយបរិយាយដទៃទៀត មានដែរឬ ។ មាន អានន្ទ ម្នាលអានន្ទ ធាតុទាំង ៦ នេះ គឺកាមធាតុ នេក្ខម្មធាតុ ព្យាបាទធាតុ អព្យាបាទធាតុ វិហឹសា​​ធាតុ អវិហឹសាធាតុ ម្នាលអានន្ទ ភិក្ខុដឹងនូវធាតុទាំង ៦ នេះ ដោយ​ហេតុណា ម្នាលអានន្ទ ការណ៍ដែលគួរហៅថា ភិក្ខុអ្នកឈ្លាសក្នុងធាតុ ដោយ​ហេតុ​ប៉ុណ្ណេះឯង ។</p>
        <p><a class='ref km' id='km241' href='#km241'>២៤១</a>បពិត្រព្រះអង្គដ៏ចម្រើន ការណ៍ដែលគួហៅថា ភិក្ខុអ្នកឈ្លាស​ក្នុងធាតុ ដោយបរិយាយដទៃទៀត មានដែរឬ ។ មាន អានន្ទ ម្នាលអានន្ទ ធាតុទាំង ៣ នេះ គឺកាមធាតុ រូបធាតុ អរូបធាតុ ម្នាលអានន្ទ ភិក្ខុដឹងនូវធាតុ​ទាំង ៣ នេះ ដោយហេតុណា ម្នាលអានន្ទ ការណ៍ដែលគួរហៅថា ភិក្ខុអ្នក​ឈ្លាស​​ក្នុងធាតុ ដោយហេតុប៉ណ្ណេះឯង ។</p>
        <p><a class='ref km' id='km242' href='#km242'>២៤២</a>បពិត្រព្រះអង្គដ៏ចម្រើន ការណ៍ដែលគួរហៅថា ភិក្ខុអ្នក​ឈ្លាស​​ក្នុងធាតុ ដោយបរិយាយដទៃទៀត មានដែរឬ ។ មាន អានន្ទ ម្នាល​អានន្ទ ធាតុទាំងឡាយពីរនេះ គឺសង្ខតាធាតុ អសង្ខតាធាតុ ម្នាលអានន្ទ ភិក្ខុ​អ្នកដឹងនូវ​ធាតុទាំងពីរនេះ ដោយហេតុណា ម្នាលអានន្ទ ការណ៍ដែល​គួរ​ហៅថា ភិក្ខុអ្នក​ឈ្លាសក្នុងធាតុ ដោយហេតុប៉ុណ្ណេះ ឯង ។</p>
        <p><a class='ref km' id='km243' href='#km243'>២៤៣</a>បពិត្រព្រះអង្គដ៏ចម្រើន ការណ៍ដែលគួរហៅថា ភិក្ខុអ្នក​ឈ្លាស​​ក្នុងអាយតនៈ តើដោយហេតុប៉ុន្មាន ។ ម្នាលអានន្ទ អាយតនៈ ទាំងខាងក្នុង​ទាំងខាងក្រៅនេះមាន ៦ គឺចក្ខុនិងរូបៈ ១ សោតៈនិងសទ្ទៈ ១ ឃានៈនិងគន្ធៈ ១ ជីវ្ហានិងរសៈ ១ កាយនិងផោដ្ឋព្វៈ ១ មនោនិងធម្មារម្មណ៍ ១ ម្នាលអានន្ទ ភិក្ខុដឹង​នូវអាយតនៈទាំងខាងក្នុងនិងខាងក្រៅ ៦ នេះឯង ដោយហេតុណា ម្នាលអានន្ទ ការណ៍ដែលគួរហៅថា ភិក្ខុអ្នកឈ្លាសក្នុង​អាយតនៈ ដោយហេតុប៉ុណ្ណេះឯង។</p>
        <p><a class='ref km' id='km244' href='#km244'>២៤៤</a>បពិត្រព្រះអង្គដ៏ចម្រើន ការណ៍ដែលគួរហៅថា ភិក្ខុអ្នក ឈ្លាស​ក្នុងបដិច្ចសមុប្បាទ តើដោយហេតុប៉ុន្មាន ។ ម្នាលអានន្ទ ភិក្ខុក្នុង សាសនានេះ ដឹងយ៉ាងនេះថា កាលបច្ច័យនេះមាន ផលនេះក៏មាន ផល នេះកើត ព្រោះតែ​បច្ច័យនេះកើត កាលបើបច្ច័យនេះមិនមាន ផលនេះក៏មិន មាន ផលនេះរលត់ ព្រោះបច្ច័យនេះរលត់ គឺថាសង្ខារទាំងឡាយ កើតមាន ព្រោះអវិជ្ជាជាបច្ច័យ វិញ្ញាណកើតមាន ព្រោះសង្ខារជាបច្ច័យ នាមរូបកើត មាន ព្រោះវិញ្ញាណជា​បច្ច័យ សឡាយតនៈកើតមាន ព្រោះនាមរូបជាបច្ច័យ ផស្សៈកើតមាន ព្រោះ​សឡាយតនៈជាបច្ច័យ វេទនាកើតមាន ព្រោះផស្សៈ ជាបច្ច័យ តណ្ហាកើតមាន ព្រោះវេទនាជាបច្ច័យ ឧបាទានកើតមាន ព្រោះ តណ្ហាជាបច្ច័យ ភពកើតមាន ព្រោះឧបាទានជាបច្ច័យ ជាតិកើតមាន ព្រោះ ភពជាបច្ច័យ ជរានិងមរណៈកើត​មាន ព្រោះជាតិជាបច្ច័យ សោកៈបរិទេវៈ ទុក្ខៈ ទោមនស្សៈ ឧបាយាសៈក៏កើត​ព្រម ការប្រជុំកើតឡើង ព្រមនៃកងទុក្ខ ទាំងអស់នេះ យ៉ាងនេះឯង ចំណែកខាង​ការរលត់សង្ខារ ព្រោះអវិជ្ជាហ្នឹង ឯង រលត់មិនសល់ ការរលត់វិញ្ញាណ ព្រោះ​រលត់សង្ខារ ការរលត់នាមរូប ព្រោះរលត់វិញ្ញាណ ការរលត់អាយតនៈទាំង ៦ ព្រោះរលត់នាមរូប ការ រលត់ផស្សៈ ព្រោះរលត់អាយតនៈទាំង ៦ ការរលត់​វេទនា ព្រោះរលត់ ផស្សៈ ការរលត់តណ្ហា ព្រោះរលត់វេទនា ការរលត់ឧបាទាន ព្រោះរលត់ តណ្ហា ការរលត់ភព ព្រោះរលត់ឧបាទាន ការរលត់ជាតិ ព្រោះរលត់​ភព ការរលត់ជរានិងមរណៈ ព្រោះរលត់ជាតិ សោកៈ បរិទេវៈ ទុក្ខៈ ទោមនស្ស ឧបាយាសៈក៏រលត់ ការរលត់នៃកងទុក្ខទាំងអស់នេះ យ៉ាងនេះឯង ម្នាល​អានន្ទ ការណ៍ដែលគួរហៅថា ភិក្ខុអ្នកឈ្លាសក្នុងបដិច្ចសមុប្បាទ ដោយ​ហេតុ​ប៉ុណ្ណេះ​ឯង ។</p>
        <p><a class='ref km' id='km245' href='#km245'>២៤៥</a>បពិត្រព្រះអង្គដ៏ចម្រើន ការណ៍ដែលគួរហៅថា ភិក្ខុអ្នក​ឈ្លាស​​ក្នុងហេតុនិងមិនមែនហេតុ តើដោយហេតុប៉ុន្មាន ។ ម្នាលអានន្ទ ភិក្ខុក្នុង​សាសនានេះ ដឹងច្បាស់ថា ការណ៍នុ៎ះឥតហេតុ ឥតបច្ច័យទេ ត្រង់​ដែល​បុគ្គល​បរិបូណ៌ដោយទិដ្ឋិ ប្រកាន់នូវសង្ខារនីមួយ ថាទៀង ការណ៍​នុ៎ះ​ មិនសមហេតុ​ឡើយ ។ មួយទៀត ភិក្ខុដឹងច្បាស់ថា ការណ៍នុ៎ះទើប​ត្រូវ​ទំនង ត្រង់ដែលបុថុជ្ជន​ប្រកាន់នូវសង្ខារនីមួយៗ ថាទៀង ការណ៍នុ៎ះ​ទើប​សមហេតុ ។ ដឹងច្បាស់ថា ការណ៍នុ៎ះឥតហេតុ ឥតបច្ច័យទេ ត្រង់ដែល​បុគ្គល​បរិបូណ៌ដោយទិដ្ឋិ ប្រកាន់​នូវសង្ខារនីមួយថាជាសុខ ការណ៍នុ៎ះមិន​សម​ហេតុឡើយ ។ ទាំងដឹងច្បាស់ថា ការណ៍នុ៎ះទើបត្រូវទំនង ត្រង់ដែល​បុថុជ្ជនប្រកាន់នូវសង្ខារនីមួយ ថាជាសុខ ការណ៍នុ៎ះ ទើបសមហេតុ ។ ដឹង​ច្បាស់ថា ការណ៍នុ៎ះ ឥតហេតុ ឥតបច្ច័យទេ ត្រង់​ដែលបុគ្គលប្រកប ដោយ​ទិដ្ឋិ ប្រកាន់នូវធម៌នីមួយ ថាជារបស់ខ្លួន ការណ៍នុ៎ះ​មិន​សមហេតុទេ ។ ទាំងដឹងច្បាស់ថា ការណ៍នុ៎ះទើបត្រូវទំនង ត្រង់ដែល​បុថុជ្ជន​ប្រកាន់នូវ​ធម៌​នីមួយ ថាជារបស់ខ្លួន ការណ៍នុ៎ះទើបសមហេតុ ។ ដឹងច្បាស់ថា ការណ៍នុ៎ះ​ឥតហេតុ ឥតបច្ច័យទេ ត្រង់ដែលបុគ្គលប្រកបដោយ​ទិដ្ឋិ គប្បីផ្តាច់​បង់នូវ​មាតា​ចាកជីវិត ការណ៍នុ៎ះមិនសមហេតុឡើយ ។ ទាំងដឹង​ច្បាស់ថា ការណ៍​នុ៎ះ​ទើបត្រូវទំនង ត្រង់ដែលបុថុជ្ជនផ្តាច់បង់នូវមាតាចាកជីវិត ការណ៍​នុ៎ះ​ទើបសមហេតុ ។ ដឹងច្បាស់ថា ការណ៍នុ៎ះឥតហេតុ ឥតបច្ច័យទេ ត្រង់ដែល​បុគ្គល​ប្រកបដោយទិដ្ឋិ គប្បីផ្តាច់បង់នូវបិតាចាកជីវិត ការណ៍នុ៎ះមិនសម​ហេតុ​ទេ ។ ទាំងដឹងច្បាស់ថា ហេតុនុ៎ះទើបត្រូវទំនង ត្រង់ដែលបុគ្គល​គប្បី​ផ្តាច់បង់​នូវបិតាចាកជីវិត ។បេ។ គប្បីផ្តាច់បង់នូវព្រះអរហន្តចាកជីវិត ការណ៍​នុ៎ះទើប​សមហេតុ ។ ដឹងច្បាស់ថា ការណ៍នុ៎ះឥតហេតុ ឥតបច្ច័យទេ ត្រង់ដែលបុគ្គល​ប្រកបដោយទិដ្ឋិមានចិត្តប្រទូស្ត គប្បីញ៉ាំងព្រះលោហិត​ ព្រះតថាគតឲ្យពុះពង ការណ៍នុ៎ះមិនសមហេតុទេ ។ ទាំងដឹងច្បាស់ថា ការណ៍នុ៎ះទើបត្រូវទំនង ត្រង់​ដែលបុថុជ្ជនមានចិត្តប្រទូស្ត គប្បីញ៉ាំង ព្រះលោហិត​ព្រះតថាគតឲ្យពុះពង ការណ៍នុ៎ះទើបសមហេតុ ។ ដឹងច្បាស់​ថា ការណ៍នុ៎ះឥតហេតុ ឥតបច្ច័យទេ ត្រង់​​ដែលបុគ្គលប្រកបដោយទិដ្ឋិ គប្បី​បំបែកសង្ឃ ការណ៍នុ៎ះមិនសមហេតុ​ឡើយ ។ ទាំងដឹងច្បាស់ថា ការណ៍នុ៎ះ​ទើបត្រូវទំនង ត្រង់ដែលបុថុជ្ជនគប្បី​បំបែកសង្ឃ ការណ៍នុ៎ះទើបសមហេតុ ។ ដឹងច្បាស់ថា ការនុ៎ះឥតហេតុ ឥត​បច្ច័យទេ ត្រង់​ដែលបុគ្គលបរិបូណ៌​ដោយ​ទិដ្ឋិ គប្បីឧទ្ទិស (ងាកចិត្តទៅរក) សាស្តាដទៃ ការណ៍នុ៎ះ មិនសមហេតុ​ឡើយ ។ ទាំងដឹងច្បាស់ថា ការណ៍នុ៎ះទើប​ត្រូវទំនង ត្រង់ដែលបុថុជ្ជន គប្បីឧទ្ទិសរកសាស្តាដទៃ ការណ៍នុ៎ះទើប​សម​ហេតុ ។ ដឹងច្បាស់ថា ការណ៍​នុ៎ះឥតហេតុ ឥតបច្ច័យទេ ត្រង់ដែល​ព្រះអរហន្ត​សម្មា​សម្ពុទ្ធពីរ​ព្រះអង្គ កើត​ឡើងមិនមុនមិនក្រោយ ក្នុងលោកធាតុ​មួយ ការណ៍នុ៎ះ​មិនសមហេតុទេ ។ ទាំង​ដឹងច្បាស់ថា ការណ៍នុ៎ះទើបត្រូវទំនង ត្រង់​ដែល​ព្រះ​អរហន្តសម្មា-សម្ពុទ្ធ​​មួយព្រះអង្គ កើតឡើងក្នុងលោកធាតុមួយ ការណ៍​នុ៎ះ​ទើប​សមហេតុ ។ ដឹងច្បាស់ថា ការណ៍នុ៎ះឥតហេតុ ឥតបច្ច័យទេ ត្រង់ដែល​ស្តេច​ចក្រពត្តិពីរព្រះអង្គ កើតឡើងមិនមុនមិនក្រោយ ក្នុងលោកធាតុមួយ ការណ៍​​នុ៎ះមិនសមហេតុឡើយ ។ ទាំងដឹងច្បាស់ថា ការណ៍នុ៎ះទើបត្រូវទំនង ត្រង់ដែល​ស្តេចចក្រពត្តិមួយព្រះអង្គ កើតឡើងក្នុងលោកធាតុមួយ ការណ៍​នុ៎ះទើប​សម​ហេតុ ។ ដឹងច្បាស់ថា ការណ៍នុ៎ះឥតហេតុ ឥតបច្ច័យទេ ត្រង់ដែលព្រះ​អរហន្ត​សម្មាសម្ពុទ្ធជាស្រី ការណ៍នុ៎ះមិនសមហេតុឡើយ ។ ទាំង​ដឹងច្បាស់ថា ការណ៍​នុ៎ះទើបត្រូវទំនង ត្រង់ដែលព្រះអរហន្តសម្មា-សម្ពុទ្ធ​​ជាបុរស ការណ៍នុ៎ះ​ទើបសម​ហេតុ ។ ដឹងច្បាស់ថា ការណ៍នុ៎ះ ឥត​ហេតុ ឥតបច្ច័យទេ ត្រង់ដែល​ស្តេចចក្រពត្តិ​ជាស្រី ការណ៍នុ៎ះមិនសមហេតុ​ឡើយ ។ ទាំងដឹងច្បាស់ថា ការណ៍​នុ៎ះទើបត្រូវ​ទំនង ត្រង់ដែលស្តេចចក្រពតិ្ត​ជាប្រុស ការណ៍នុ៎ះទើបសមហេតុ ។ ដឹងច្បាស់ថា ការណ៍នុ៎ះឥតហេតុ ឥតបច្ច័យទេ ត្រង់ដែលស្រី គប្បីធ្វើខ្លួនជា​ព្រះឥន្រ្ទបាន . . . គប្បីធ្វើខ្លួន​ជាមារ​បាន . . . គប្បីធ្វើខ្លួនជាព្រហ្មបាន . . . ការណ៍នុ៎ះ​មិនសមហេតុ​ទេ ។ ទាំងដឹងច្បាស់ថា ការណ៍នុ៎ះទើបត្រូវទំនងត្រង់ដែលបុរស​ទើបធ្វើជា​ព្រះឥន្រ្ទ​បាន . . . ធ្វើជាមារបាន . . . ធ្វើជាព្រហ្មបាន ការណ៍នុ៎ះទើប​សម​​ហេតុ ។ ដឹង​ច្បាស់ថា ការណ៍នុ៎ះឥតហេតុ ឥតបច្ច័យទេ ត្រង់ដែលកាយ​ទុច្ច-​រិតឲ្យផល ជាទី​ប្រាថ្នា ជាទីត្រេកអរ ជាទីគាប់ចិត្ត ការណ៍នុ៎ះមិនសមហេតុ​ឡើយ ។ ទាំងដឹង​ច្បាស់ថា ការណ៍នុ៎ះទើបត្រូវទំនង ត្រង់ដែល​កាយ​ទុច្ចរិត​ឲ្យ​ផល មិនជាទីប្រាថ្នា មិនជាទីត្រេកអរ មិនជាទីគាប់ចិត្ត ការណ៍នុ៎ះទើប​សម​​ហេតុ។ ដឹងច្បាស់ថា ការណ៍នុ៎ះឥតហេតុ ឥតបច្ច័យទេ ត្រង់ដែល​វចីទុច្ចរិត . . . មនោទុច្ចរិតឲ្យផល ជាទីប្រាថ្នា ជាទីត្រេកអរ ជាទីគាប់ចិត្ត ការណ៍នុ៎ះមិនសម​ហេតុ​ឡើយ ។ ទាំង​ដឹងច្បាស់ថា ការណ៍នុ៎ះទើបត្រូវទំនង ត្រង់ដែលវចីទុច្ចរិត . . . មនោទុច្ចរិត​ឲ្យ​ផល មិនជាទីប្រាថ្នា មិនជាទីត្រេកអរ មិនជាទីគាប់ចិត្ត ការណ៍​នុ៎ះទើប​សម​ហេតុ ។ ដឹងច្បាស់ថា ការណ៍នុ៎ះ​ឥត​ហេតុ ឥតបច្ច័យទេ ត្រង់ដែល​កាយសុចរិត​ឲ្យផល មិនជាទីប្រាថ្នា មិនជាទី​ត្រេកអរ មិនជាទីគាប់ចិត្ត ការណ៍​នុ៎ះមិនសម​ហេតុឡើយ ។ ទាំងដឹងច្បាស់​ថា ការនុ៎ះទើបត្រូវទំនង ត្រង់ដែល​កាយសុចរិត​ឲ្យផល ជាទីប្រាថ្នា ជាទី​ត្រេក​អរ ជាទីគាប់ចិត្ត ការណ៍នុ៎ះទើប​សមហេតុ ។ ដឹងច្បាស់ថា ការណ៍​នុ៎ះឥតហេតុ ឥតបច្ច័យទេ ត្រង់ដែលវចីសុចរិត . . . មនោ​សុចរិតឲ្យផល មិនជាទីប្រាថ្នា មិនជាទីត្រេកអរ មិនជាទីគាប់ចិត្ត ការណ៍នុ៎ះ​មិន​សមហេតុ​ទេ ។ ទាំងដឹងច្បាស់ថា ការណ៍នុ៎ះទើបត្រូវទំនង ត្រង់វចីសុចរិត . . . មនោ​សុចរិតឲ្យផល ជាទីប្រាថ្នា ជាទីត្រេកអរ ជាទីគាប់ចិត្ត ការណ៍នុ៎ះទើប​សម​ហេតុ ។ រមែងដឹងច្បាស់ថា ការណ៍នុ៎ះឥតហេតុ ឥតបច្ច័យទេ ត្រង់ដែល​បុគ្គល​​មានសេចក្តីបរិបូណ៌ដោយកាយទុច្ចរិត លុះទម្លាយរាងកាយ បន្ទាប់​ អំពី​​សេចក្ដីស្លាប់ ក៏ទៅកើតក្នុងសុគតិសួគ៌ ទេវលោក ព្រោះកាយទុច្ចរិតនោះ ជាហេតុ កាយ​ទុច្ចរិតនោះជាបច្ច័យ ការណ៍នុ៎ះមិនសមហេតុឡើយ ។ ទាំងដឹងច្បាស់ថា ការណ៍​នុ៎ះទើបត្រូវទំនង ត្រង់ដែលបុគ្គលបរិបូណ៍ដោយ កាយទុច្ចរិត លុះទម្លាយ​រាង​កាយ បន្ទាប់អំពីសេចក្តីស្លាប់ទៅ ក៏ទៅកើតក្នុង អបាយ ទុគ្គតិ វិនិបាត នរក ព្រោះកាយទុច្ចរិតនោះជាហេតុ កាយទុច្ចរិត​នោះជាបច្ច័យ ការណ៍នុ៎ះទើបសម​ហេតុ ។ ដឹងច្បាស់ថា ការណ៍នុ៎ះ ឥត​ហេតុ ឥតបច្ច័យទេ ត្រង់ដែលបុគ្គល​បរិបូណ៌ដោយវចីទុច្ចរិត . . . បរិបូណ៌​ដោយ​មនោទុច្ចរិត លុះទម្លាយរាងកាយ បន្ទាប់អំពីសេចក្តីស្លាប់ ក៏ទៅកើត ក្នុងសុគតិសួគ៌ ទេវលោក ព្រោះមនោទុច្ចរិតនោះ​ជាហេតុ មនោទុច្ចរិតនោះ​ជាបច្ច័យ ការណ៍នុ៎ះមិនសមហេតុទេ ។ ទាំងដឹងច្បាស់​ថា ការណ៍នុ៎ះទើប​ត្រូវ​ទំនង ត្រង់ដែលបុគ្គលបរិបូណ៌ដោយវចីទុច្ចរិត . . . បរិបូណ៌ដោយ​មនោទុច្ចរិត លុះទម្លាយរាងកាយ បន្ទាប់អំពីសេចក្តីស្លាប់ទៅ ក៏ទៅកើតក្នុង​អបាយ ទុគ្គតិ វិនិបាត នរក ព្រោះមនោទុច្ចរិតនោះជាហេតុ មនោ​ទុច្ចរិត​នោះ​ជាបច្ច័យ ការណ៍នុ៎ះទើបសមហេតុ ។ ដឹងច្បាស់ថា ការណ៍នុ៎ះឥត​ហេតុ ឥតបច្ច័យទេ ត្រង់ដែលបុគ្គលបរិបូណ៌ដោយកាយសុចរិត លុះទម្លាយ​រាង​កាយ បន្ទាប់អំពីសេចក្តីស្លាប់ទៅ ក៏ទៅកើតក្នុងអបាយ ទុគ្គតិ វិនិបាត នរក ព្រោះកាយសុចរិតនោះជាហេតុ កាយសុចរិតនោះជាបច្ច័យ ការណ៍​នុ៎ះ​មិន​សម​ហេតុឡើយ ។ ទាំងដឹងច្បាស់ថា ការណ៍នុ៎ះ ទើបត្រូវទំនង ត្រង់ដែលបុគ្គល​បរិបូណ៌ដោយកាយសុចរិត លុះទម្លាយរាងកាយ បន្ទាប់​អំពី​សេចក្តីស្លាប់ ក៏ទៅ​កើតក្នុងសុគតិសួគ៌ ទេវលោក ព្រោះកាយសុចរិត​នោះ​ជាហេតុ កាយសុចរិត​នោះជាបច្ច័យ ការណ៍នុ៎ះទើបសមហេតុ ។ ដឹង​ច្បាស់ថា ការណ៍នុ៎ះឥតហេតុ ឥតបច្ច័យទេ ត្រង់ដែលបុគ្គលបរិបូណ៌ ដោយ​វចីសុចរិត . . . ត្រង់ដែលបុគ្គល​បរិបូណ៌ដោយមនោសុចរិត លុះទម្លាយរាង​កាយ បន្ទាប់អំពីសេចក្តីស្លាប់ ក៏ទៅ​កើតក្នុងអបាយ ទុគ្គតិ វិនិបាត នរក ព្រោះមនោសុចរិតនោះជាហេតុ មនោ​សុចរិតនោះជាបច្ច័យ ការណ៍នុ៎ះមិន​សម​ហេតុឡើយ ។ ទាំងដឹងច្បាស់ថា ការណ៍នុ៎ះទើបត្រូវទំនង ត្រង់ដែល​បុគ្គលបរិបូរណ៌ដោយវចីសុចរិត . . . ត្រង់​ដែលបុគ្គលបរិបូណ៌ដោយ​មនោ-សុចរិត លុះទម្លាយរាងកាយ បន្ទាប់អំពីសេចក្តី​ស្លាប់ ក៏ទៅកើតក្នុង​សុគតិ​សួគ៌ ទេវលោក ព្រោះមនោសុចរិតនោះជាហេតុ មនោសុចរិតនោះជា​បច្ច័យ ការណ៍នុ៎ះទើបសមហេតុ ។ ម្នាលអានន្ទ ការណ៍​ដែលគួរហៅថា ភិក្ខុអ្នក​ឈ្លាសក្នុងហេតុនិងមិនមែនហេតុ ដោយហេតុប៉ុណ្ណេះ​ឯង ។</p>
        <p><a class='ref km' id='km246' href='#km246'>២៤៦</a>កាលដែលព្រះមានព្រះភាគ ទ្រង់ត្រាស់ដូច្នេះហើយ ព្រះអានន្ទ​​មាន​អាយុ បានក្រាបទូលព្រះមានព្រះភាគយ៉ាងនេះថា បពិត្រ​ព្រះអង្គដ៏ចម្រើន អស្ចារ្យណាស់ បពិត្រព្រះអង្គដ៏ចម្រើន ចំឡែកណាស់ បពិត្រព្រះអង្គដ៏ចម្រើន ចុះធម្មបរិយាយនោះ តើឈ្មោះអ្វី ។ ព្រះអង្គត្រាស់​ថា ម្នាលអានន្ទ ព្រោះហេតុ​នោះ អ្នកចូរចាំទុកនូវធម្មបរិយាយនេះ ឈ្មោះថា​ពហុធាតុកៈ ដូច្នេះក៏បាន ចូរចាំទុកនូវធម្មបរិយាយនោះ ឈ្មោះថា​ចតុប្បរិវដ្ដៈ ដូច្នេះក៏បាន ចូរចាំនូវធម្ម​បរិយាយនោះ ឈ្មោះថាធម្មទាសៈ ដូច្នេះក៏បាន ចូរចាំទុកនូវធម្មបរិយាយនោះ ឈ្មោះថាអមតទុន្ទុភិ ដូច្នេះ​ក៏បាន ចូរចាំទុកនូវធម្មបរិយាយនោះ ឈ្មោះថា សង្គាមវិជ័យដ៏ប្រសើរ ដូច្នេះក៏បាន ។ លុះព្រះមានព្រះភាគ ទ្រង់ត្រាស់ព្រះសូត្រ​នេះចប់ហើយ ព្រះអានន្ទមានអាយុ ក៏មានចិត្តត្រេកអររីករាយហើយ ចំពោះ​ភាសិតរបស់ ព្រះមានព្រះភាគ ។</p>
        <p>ចប់ ពហុធាតុកសូត្រ ទី ៥ ។</p><!--MN115 end-->
        <footer>
            <p>Copyright and other metadata goes here.</p>
        </footer>
    </article>
</body>
</html>