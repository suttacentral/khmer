<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn5.7' lang='km'>
        <header>
            <ul>
            </ul>
            <h1>ឧប​ចាលា​សូត្រ ទី ៧</h1>
        </header>
        <p><a class='ref km' id='km២០' href='#km២០'>២០</a>សាវត្ថី​និទាន។ គ្រានោះ ឧប​ចាលា​ភិក្ខុនី ស្លៀក​ដណ្ដប់ ក្នុង​បុព្វណ្ហសម័យ។បេ។ អង្គុយ​សម្រាក​ក្នុង​វេលា​ថ្ងៃ ក្រោម​ម្លប់​ឈើ​មួយ។</p>
        <p><a class='ref km' id='km២១' href='#km២១'>២១</a>គ្រានោះ មារ​មាន​ចិត្ត​បាប។បេ។ បាន​ពោល​ពាក្យ​នេះ​នឹង​ ឧប​ចាលា​ភិក្ខុនី​ថា ម្នាល​ភិក្ខុនី ហេតុ​ដូចម្ដេច​បាន​ជា​នាង​ចង់​កើត។ ម្នាល​អាវុសោ យើង​ឥត​ចង់​កើត ក្នុង​ទីណា​មួយ​ទេ។</p>
        <p><a class='ref km' id='km២២' href='#km២២'>២២</a>ពួក​ទេវតា​ណា ដែល​ឋិតនៅ​ក្នុង​ជាន់​តាវត្តិង្ស​ក្ដី ជាន់​យាមា​ក្ដី ជាន់​តុសិត​ក្ដី ពួក​ទេវតា​ដែល​ឋិតនៅ​ក្នុង​ជាន់​និម្មានរតី​ក្ដី ពួក​ទេវតា​ដែល​ឋិតនៅ​ក្នុង​ជាន់​វសវត្តី​ក្ដី នាង​ចូរ​តំកល់​ចិត្ត​ក្នុង​ពួក​ទេវតា​នោះ នឹង​បាន​ទទួល​នូវ​តម្រេក​មិន​ខាន។</p>
        <p><a class='ref km' id='km២៣' href='#km២៣'>២៣</a>ឧប​ចាលា​ភិក្ខុនី​តប​ថា ពួក​ទេវតា​ណា ដែល​ឋិតនៅ​ក្នុង​ជាន់​តាវត្តិង្ស​ក្ដី ជាន់​យាមៈ​ក្ដី ជាន់​តុសិត​ក្ដី ពួក​ទេវតា​ដែល​ឋិតនៅ​ក្នុង​ជាន់​និម្មានរតី​ក្ដី ពួក​ទេវតា​ដែល​ឋិតនៅ​ក្នុង​ជាន់​វសវត្តី​ក្ដី ទេវតា​ទាំងនោះ បំពាក់​ដោយ​គ្រឿង​ចង់​គឺ​កាម រមែង​មក​កាន់​អំណាច​នៃ​មារ​ទៀត លោក​ទាំងអស់ ត្រូវ​ភ្លើង​ឆេះ ហើយ លោក​ទាំងអស់​ក្ដៅក្រហាយ លោក​ទាំងអស់​ភ្លឺ​ច្រាល​រន្ទាល លោក​ទាំងអស់​ញាប់ញ័រ​ហើយ ទីណា ដែល​មិន​ញាប់ញ័រ មិន​កក្រើក មិនមែន​ជា​សំណេព​នៃ​បុថុជ្ជន មិនមែន​ជា​ដំណើរ​នៃ​មារ ចិត្ត​យើង​ត្រេកអរ​ហើយ​ក្នុង​ទីនោះ។</p>
        <p>លំដាប់នោះ មារ​មាន​ចិត្ត​បាប​ដឹង​ថា ឧប​ចាលា​ភិក្ខុនី ស្គាល់​អញ​ហើយ ក៏​មាន​សេចក្ដី​ទុក្ខ តូច​ចិត្ត បាត់​អំពី​ទីនោះ​ទៅ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>