<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn3.14' lang='km'>
        <header>
            <ul>
            </ul>
            <h1>បឋមសង្គាមវត្ថុសូត្រ ទី ៤</h1>
        </header>
        <p><a class='ref km' id='km372' href='#km372'>៣៧២</a>ព្រះមានព្រះភាគ ទ្រង់គង់នៅទៀបក្រុងសាវត្ថី . . . គ្រានោះឯង ព្រះបាទអជាតសត្តុវេទេហិបុត្ត ជាឥស្សរៈក្នុងដែនមគធៈ ទ្រង់រៀបចតុរង្គសេនាលើកទៅច្បាំង នឹងព្រះបាទបសេនទិកោសល ព្ធដ៏ដែនកាសី ។ ព្រះបាទបសេនទិកោសល បានឮដំណឹង​ថា ព្រះបាទអជាតសត្តុវេទេហិ-បុត្ត ជាឥស្សរៈក្នុងដែនមគធៈ រៀបចតុរង្គសេនា លើកមក​ច្បាំងនឹងព្រះអង្គ ព្ធដ៏ដែនកាសីហើយ ។ ទើបព្រះបាទបសេនទិកោសល ទ្រង់រៀបចតុរង្គ​សេនា តទល់គ្នានឹងព្រះបាទអជាតសត្តុវេទេហិបុត្ត ជាឥស្សរៈក្នុងដែនមគធៈ ព្ធដ៏ដែន​កាសី ។ គ្រានោះឯង ព្រះបាទអជាតសត្តុវេទេហិបុត្ត ជាឥស្សរៈ ក្នុងដែនមគធៈ និងព្រះ​បាទ​បសេនទិកោសលច្បាំងគ្នា ។ ក៏ក្នុងសង្រ្គាមនោះឯង ព្រះបាទអជាតសត្តុវេទេ​ហិបុត្ត ជាឥស្សរៈក្នុងដែនមគធៈ ទ្រង់ផ្ចាញ់ព្រះបាទបសេនទិកោសលបាន ។ លុះព្រះបាទ​បសេនទិកោសលទ្រង់បរាជ័យហើយ ក៏ស្ដេចចូលមកកាន់ក្រុងសាវត្ថី ជាព្រះរាជធានី​របស់ព្រះអង្គវិញ ។</p>
        <p><a class='ref km' id='km373' href='#km373'>៣៧៣</a>គ្រានោះឯង ភិក្ខុច្រើនរូបស្លៀកស្បង់ប្រដាប់បាត្រចីវរក្នុងបុព្វណ្ហសម័យ ចូលទៅកាន់ក្រុងសាវត្ថី ដើម្បីបិណ្ឌបាត លុះត្រាច់បិណ្ឌបាតក្នុងក្រុងសាវត្ថីហើយ ត្រឡប់​​​មកពីបិណ្ឌបាតវិញ ក្នុងវេលាក្រោយភត្ត ក៏ចូលទៅគាល់ព្រះមានព្រះភាគ លុះចូលទៅដល់ថ្វាយបង្គំព្រះមានព្រះភាគ ហើយអង្គុយក្នុងទីសមគួរ ។ លុះភិក្ខុទាំងអម្បាល​​នោះ អង្គុយក្នុងទីសមគួរហើយ ក្រាបបង្គំព្រះមានព្រះភាគថា បពិត្រព្រះអង្គដ៏ចម្រើន ក្នុងវេលានេះ ព្រះបាទអជាតសត្តុវេទេហិបុត្ត ជាឥស្សរៈក្នុងដែនមគធៈ ទ្រង់រៀបចតុរង្គសេនាទៅច្បាំង នឹងព្រះបាទបសេនទិកោសល ព្ធដ៏ដែនកាសីឯណោះ បពិត្រព្រះអង្គដ៏ចម្រើន ឯព្រះបាទបសេនទិកោសល បានឮដំណឹងថា ព្រះបាទអជាតសត្តុវេទេហិបុត្ត ជាឥស្សរៈក្នុងដែនមគធៈ ទ្រង់រៀបចតុរង្គសេនាមកច្បាំងនឹងព្រះអង្គ ព្ធដ៏ដែនកាសីហើយ បពិត្រព្រះអង្គដ៏ចម្រើន គ្រានោះឯងព្រះបាទបសេនទិកោសល ក៏ទ្រង់រៀបចតុរង្គ-សេនាទៅតទល់គ្នានឹងព្រះបាទអជាតសត្តុវេទេហិបុត្ត ជាឥស្សរៈក្នុងដែនមគធៈ ព្ធដ៏ដែនកាសី បពិត្រព្រះអង្គដ៏ចម្រើន គ្រានោះ ព្រះបាទអជាតសត្តុវេទេហិបុត្ត ជាឥស្សរៈក្នុងដែនមគធៈ និងព្រះបាទបសេនទិកោសល ក៏បានច្បាំងគ្នា បពិត្រព្រះអង្គដ៏ចម្រើន ក៏ក្នុងសង្រ្គាមនោះឯង ព្រះបាទអជាតសត្តុវេទេហិបុត្ត ទ្រង់ផ្ចាញ់ព្រះបាទបសេនទិកោសលឲ្យចាញ់បាន បពិត្រព្រះអង្គដ៏ចម្រើន លុះព្រះបាទបសេនទិកោសលទ្រង់បរាជ័យហើយ ក៏ស្ដេចចូលមកកាន់ក្រុងសាវត្ថី ជាព្រះរាជធានីរបស់ព្រះអង្គវិញ ។</p>
        <p><a class='ref km' id='km374' href='#km374'>៣៧៤</a>ព្រះអង្គត្រាស់ថា ម្នាលភិក្ខុទាំងឡាយ ព្រះបាទអជាតសត្តុ-វេទេហិបុត្ត ជាឥស្សរៈក្នុងដែនមគធៈ មានមិត្តអាក្រក់ មានសំឡាញ់អាក្រក់ មានព្រះទ័យឱនទៅរកសេចក្ដីអាក្រក់ ក៏ឯព្រះបាទបសេនទិកោសល មានមិត្តល្អ មានសំឡាញ់ល្អ មានព្រះ​ទ័យ​​ឱនទៅរកសេចក្ដីល្អ ម្នាលភិក្ខុទាំងឡាយ ក្នុងថ្ងៃនេះ ព្រះបាទបសេនទិកោសល ទ្រង់បរាជ័យហើយផ្ទំជាទុក្ខក្នុងរាត្រីនេះ ដោយប្រការយ៉ាងនេះ ។ </p>
        <p><a class='ref km' id='km375' href='#km375'>៣៧៥</a>ព្រះមានព្រះភាគបានត្រាស់នូវភាសិតនេះ ។ បេ។</p>
        <p>បុគ្គលអ្នកឈ្នះ តែងប្រទះពៀរ បុគ្គលអ្នកចាញ់ តែងដេកកើតទុក្ខ បុគ្គលអ្នកស្ងប់រម្ងាប់ លះបង់នូវការឈ្នះ និងការចាញ់បានហើយ តែងដេកជាសុខ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>