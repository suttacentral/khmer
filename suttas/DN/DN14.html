<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='dn14' lang='km'>
        <header>
            <ul>
                <li>សុត្តន្តបិដក ទីឃនិកាយ​</li>
                <li>តតិយភាគ</li>
                <li>មហាវគ្គ</li>
            </ul>
            <p>សូមក្រាបថ្វាយបង្គំ ចំពោះព្រះមានព្រះភាគ​ ជាអរហន្តសម្មាសម្ពុទ្ធ​​​​​ ព្រះអង្គនោះ ។</p>
            <h1>មហាបទានសូត្រ ទី​ ១</h1>
        </header>
        <p><a class='ref km' id='km1' href='#km1'>១</a>ខ្ញុំបានស្តាប់មកហើយយ៉ាងនេះ ។​ សម័យ ១ ព្រះមានព្រះភាគ ទ្រង់គង់នៅក្នុងករេរិកុដិកា ក្នុងវត្តជេតពន របស់អនាថបិណ្ឌិកសេដ្ឋីទៀប ក្រុងសាវត្ថី ។ គា្រនោះឯង ភិក្ខុទាំងឡាយច្រើនរូប ត្រឡប់មកពីបិណ្ឌបាត (បានធើ្វភត្តកិច្ចស្រេច​ហើយ) ក្នុងវេលាក្រោយភត្ត ក៏អង្គុយប្រជុំគ្នាក្នុង សាលាសម្រាប់អង្គុយដែលគេធើ្វ នៅជិតករេរិមណ្ឌល ហើយក៏កើតជាធម្មី-កថា គឺការនិយាយអំពីធម៌ប្រកបដោយបុព្វេនិវាសថា បុព្វេនិវាសដូច្នេះខ្លះ បុព្វេនិវាស ដូច្នេះខ្លះ ។ ព្រះមានព្រះភាគទ្រង់បានឮពាក្យចរចានេះរបស់ ភិក្ខុទាំងនោះ ដោយព្រះទិព្វសោតធាតុ ដ៏បរិសុទ្ធកន្លងបង់នូវសោតៈនៃ មនុស្សសាម័ញ្ញ ។ ទើបព្រះមានព្រះភាគទ្រង់ក្រោកចាកអាសនៈ ទ្រង់ចូល សំដៅទៅរោងករេរិមណ្ឌល លុះចូលទៅដល់ហើយ ក៏គង់លើអាសនៈដែល គេក្រាលថ្វាយ ។ លុះព្រះមានព្រះភាគគង់ស៊ប់ហើយ ទ្រង់ត្រាស់នឹងភិក្ខុ ទាំងឡាយថា ម្នាលភិក្ខុទាំងឡាយ អម្បាញ់មិញនេះ អ្នកទាំងឡាយអង្គុយ ប្រជុំគ្នានិយាយពីរឿងអ្វី អន្តរាកថា ដូចម្តេច ដែលអ្នកទំាងឡាយបញ្ឈប់ ទៅវិញ ។ កាលបើព្រះមានព្រះភាគទ្រង់ត្រាស់យ៉ាងនេះហើយ ភិក្ខុទំាង នោះ ក៏ក្រាបបង្គំទូលព្រះមានព្រះភាគដូច្នេះថា បពិត្រព្រះអង្គដ៏ចម្រើន កាលដែលខ្ញុំព្រះអង្គ​ទាំងឡាយ ​ត្រឡប់មកពីបិណ្ឌបាត (បានធើ្វភត្តកិច្ច ស្រេចហើយ​)​ ក្នុងវេលាក្រោយភត្ត អង្គុយប្រជុំគ្នាក្នុង​រោងករេរិម​ណ្ឌលនេះ ក៏កើតជាធម្មីកថា ប្រកបដោយបុពេ្វនិវាសថា បុពេ្វ​និវាសដូច្នេះ​ខ្លះ បុពេ្វ-និវាសដូច្នេះខ្លះ បពិត្រព្រះអង្គដ៏ចម្រើន នេះឯ​ងជាអន្តរាកថាដែលខ្ញុំ ព្រះអង្គទាំង​ឡាយបពា្ឈប់ ដ្បិតព្រះមានព្រះភាគស្តេចមកដល់ ។ ព្រះអង្គ ទ្រង់ត្រាស់ថា ម្នាលភិក្ខុ​ទាំងឡាយ អ្នកទាំងឡាយចង់ ស្តាប់ធម្មីកថាប្រកប ដោយបុពេ្វនិវាសដែរឬ ។ ភិក្ខុទាំងឡាយក្រាបបង្គំទូលថា បពិត្រព្រះមាន ព្រះភាគ កាលនេះ ជាកាលគួរដល់ការធើ្វកម្មីកថានុ៎ះហើយ បពិត្រ ព្រះសុគត កាលនេះជាកាលគួរ ដល់ការធ្វើធម្មីកថានុ៎ះហើយ គួរព្រះមាន ព្រះភាគ ទ្រង់ធ្វើធម្មីកថាដែលប្រកបដោយបុព្វេនិវាស ភិក្ខុទាំងឡាយ​ស្តាប់ ព្រះពុទ្ធដីកា របស់ព្រះមានព្រះភាគហើយ នឹងចងចាំទុក ។ ព្រះអង្គទ្រង់ ត្រាស់ថា ម្នាល​​ភិក្ខុទាំងឡាយ បើដូច្នោះ ចូរអ្នកទំាងឡាយចំាស្តាប់ ចូរប្រុង ធ្វើទុកក្នុងចិត្តឲ្យប្រពៃចុះ តថាគតនឹងសំដែង ។ ភិក្ខុទំាងនោះ ទទួល ព្រះពុទ្ធដីកានៃព្រះមានព្រះភាគថា សូមទ្រង់ព្រះមេត្តាប្រោស យ៉ាងហ្នឹង ហើយ ។ ព្រះមានព្រះភាគ ទ្រង់ត្រាស់យ៉ាងនេះថា ម្នាលភិក្ខុទំាងឡាយ រាប់អំពី ភទ្ទកប្បនេះ (ថយក្រោយទៅ) ៩១ កប្ប ព្រះវិបស្សីមានព្រះភាគ អរហន្តសម្មាសម្ពុទ្ធទ្រង់កើតឡើងក្នុងលោក ។ ម្នាលភិក្ខុទំាងឡាយ រាប់អំពី ភទ្ទកប្បនេះទៅ ៣១ កប្ប ព្រះសិខីមានព្រះភាគ អរហន្តសម្មាសម្ពុទ្ធ ទ្រង់កើតឡើងក្នុងលោក ។ ម្នាលភិក្ខុទំាងឡាយ ក្នុងកប្ប ៣១ នោះដែរ ព្រះវេស្សភូមានព្រះភាគ អរហន្តសម្មាសម្ពុទ្ធ ទ្រង់កើតឡើងក្នុងលោក ។ ម្នាលភិក្ខុទំាងឡាយ ក៏ក្នុងភទ្ទកប្បនេះឯង ព្រះកកុសន្ធៈមានព្រះភាគ អរហន្តសម្មាសម្ពុទ្ធ ទ្រង់កើតឡើងក្នុងលោក ។ ម្នាលភិក្ខុទំាងឡាយ ក្នុង ភទ្ទកប្បនេះដែរ ព្រះគោនាគមនៈមានព្រះភាគ អរហន្តសម្មាសម្ពុទ្ធ ទ្រង់ កើតឡើងក្នុងលោក ។ ម្នាលភិក្ខុទាំងឡាយ ឥឡូវនេះ តថាគត អរហន្ត- សម្មាសម្ពុទ្ធ កើតឡើងក្នុងលោកក្នុងភទ្ទកប្បនេះដែរ ។</p>
        <p><a class='ref km' id='km2' href='#km2'>២</a>ម្នាលភិក្ខុទំាងឡាយ ព្រះវិបស្សីមានព្រះភាគ អរហន្តសម្មាសម្ពុទ្ធ ព្រះអង្គជាខត្តិយជាតិ ទ្រង់កើតក្នុងខត្តិយៈត្រកូល ។ ម្នាលភិក្ខុទំាងឡាយ ព្រះសិខីមានព្រះភាគ អរហន្តសម្មាសម្ពុទ្ធ ជាខត្តិយជាតិទ្រង់កើតក្នុង ខត្តិយៈត្រកូល ។ ម្នាលភិក្ខុទំាងឡាយ ព្រះវេស្សភូមានព្រះភាគ អរហន្ត- សម្មាសម្ពុទ្ធជាខត្តិយជាតិទ្រង់កើតក្នុងខត្តិយៈត្រកូល ។ ម្នាលភិក្ខុទំាងឡាយ ព្រះកកុសន្ធៈមានព្រះភាគ អរហន្តសម្មាសម្ពុទ្ធ ជាញ្រហ្មណជាតិ ទ្រង់ កើតក្នុងញ្រហ្មណៈត្រកូល ។ ម្នាលភិក្ខុទំាងឡាយ ព្រះកោនាគមនៈមាន ព្រះភាគ អរហន្តសម្មាសម្ពុទ្ធ ជាញ្រហ្មណជាតិ ទ្រង់កើតក្នុងញ្រហ្មណៈ ត្រកូល ។ ម្នាលភិក្ខុទំាងឡាយ ព្រះកស្សបមានព្រះភាគ អរហន្តសម្មាសម្ពុទ្ធ ជាញ្រហ្មណជាតិ ទ្រង់កើតក្នុងញ្រហ្មណៈត្រកូល ។ ម្នាលភិក្ខុទំាងឡាយ ឥឡូវនេះ តថាគត អរហន្តសម្មាសម្ពុទ្ធ ជាខត្តិយជាតិ កើតក្នុងខត្តិយៈ ត្រកូល ។</p>
        <p><a class='ref km' id='km3' href='#km3'>៣</a>ម្នាលភិក្ខុទំាងឡាយ ព្រះវិបស្សីមានព្រះភាគអរហន្តសម្មាសម្ពុទ្ធ ជាកោណ្ឌញ្ញគោត្រ​ ។ ម្នាលភិក្ខុទំាងឡាយ ព្រះសិខីមានព្រះភាគ អរហន្ត-សម្មាសម្ពុទ្ធ ជាកោណ្ឌញ្ញគោត្រ ។ ម្នាលភិក្ខុទំាងឡាយ ព្រះវេស្សភូ មានព្រះភាគ អរហន្តសម្មាសម្ពុទ្ធ ជាកោណ្ឌញ្ញគោត្រ ។ ម្នាលភិក្ខុទំាង ឡាយ ព្រះកកុសន្ធៈមានព្រះភាគអរហន្ត សម្មាសម្ពុទ្ធជាកស្សបគោត្រ ។ ម្នាលភិក្ខុទំាងឡាយ ព្រះកោនាគមនៈមានព្រះភាគ អរហន្តសម្មាសម្ពុទ្ធ ជាកស្សបគោត្រ ។ ម្នាលភិក្ខុទំាងឡាយ ព្រះកស្សបមានព្រះភាគ អរហន្ត-សម្មាសម្ពុទ្ធ ជាកស្សបគោត្រ ។ ម្នាលភិក្ខុទំាងឡាយ ឥឡូវនេះ តថាគត អរហន្តសម្មាសម្ពុទ្ធ ជាគោតមគោត្រ ។ </p>
        <p><a class='ref km' id='km4' href='#km4'>៤</a>​ម្នាលភិក្ខុទាំងឡាយ ព្រះវិបស្សីមានព្រះភាគអរហន្តសម្មាសម្ពុទ្ធ មានព្រះ​ជន្មាយុ ៨ ហ្មឺនឆ្នាំ ។​​ ម្នាលភិក្ខុទាំងឡាយ ព្រះសិខីមានព្រះភាគ អរហន្តសម្មាសម្ពុទ្ធ មានព្រះ​ជន្មាយុ ៧​ ហ្មឺនឆ្នាំ ។ ​ម្នាលភិក្ខុទាំងឡាយ ព្រះវេស្សភូមានព្រះភាគ អរហន្តសម្មាសម្ពុទ្ធ មានព្រះ​ជន្មាយុ ៦​​ ហ្មឺនឆ្នាំ​ ។ ​ម្នាលភិក្ខុទាំងឡាយ​ ព្រះកកុសន្ធៈមានព្រះ​ភាគអរហន្តសម្មាសម្ពុទ្ធ​ មាន ព្រះជន្មាយុ ៤ ហ្មឺនឆ្នាំ ។ ម្នាលភិក្ខុទាំងទ្បាយ ព្រះកោនាគមនៈមាន ព្រះភាគអរហន្តសម្មាសម្ពុទ្ធ​ មានព្រះជន្មាយុ ៣ ហ្មឺនឆ្នាំ ។ ម្នាលភិក្ខុទាំង ទ្បាយ ព្រះកស្សបមានព្រះភាគអរហន្តសម្មាសម្ពុទ្ធ​ ​មានព្រះជន្មាយុ ២ ហ្មឺនឆ្នាំ ។ ម្នាលភិក្ខុទាំងទ្បាយ ឥឡូវនេះ ជន្មាយុរបស់តថាគតមានប្រមាណ តិច ឆាប់រហ័ស បុគ្គល (ក្នុងសម័យនេះ) ដែលរស់នៅយ៉ាងយូរបានត្រឹម ១០០ ឆ្នាំ និងតិចជាង ១០០ ឆ្នាំ ឬច្រើន ១០០ ឆ្នាំ ក៏មានខ្លះ ។​</p>
        <p><a class='ref km' id='km5' href='#km5'>៥</a>​ម្នាលភិក្ខុទាំងឡាយ ព្រះវិបស្សីមានព្រះភាគអរហន្តសម្មាសម្ពុទ្ធ ត្រាស់ក្រោមបាលិព្រឹក្ស (ដើមជ្រនៀង) ។ ម្នាលភិក្ខុទំាងឡាយ ព្រះសិខី មានព្រះភាគ អរហន្តសម្មាសម្ពុទ្ធ ត្រាស់ក្រោមបុណ្ឌរីកព្រឹក្ស (ដើមស្វាយ ស) ។ ម្នាលភិក្ខុទាំងទ្បាយ ព្រះវេស្សភូមានព្រះភាគ អរហន្តសម្មាសម្ពុទ្ធ ត្រាស់ក្រោមសាលព្រឹក្ស (ដើមរាំងភ្នំ) ។ ម្នាលភិក្ខុទំាងឡាយ ព្រះកកុសន្ធៈ មានព្រះភាគ អរហន្តសម្មាសម្ពុទ្ធ ត្រាស់ក្រោមសិរីព្រឹក្ស (ដើមច្រេស) ។ ម្នាលភិក្ខុទំាងឡាយ ព្រះកោនាគមនៈមានព្រះភាគអរហន្ត សម្មាសម្ពុទ្ធ ត្រាស់ក្រោមឧទុម្ពព្រឹក្ស (ដើមល្វា) ។ ម្នាលភិក្ខុទំាងឡាយ ព្រះកស្សប មានព្រះភាគ អរហន្តសម្មាសម្ពុទ្ធ ត្រាស់ក្រោមនិគ្រោធព្រឹក្ស (ដើមជ្រៃ) ។ ម្នាលភិក្ខុទំាងឡាយ ក្នុងកាលឥឡូវនេះ តថាគត អរហន្តសម្មាសម្ពុទ្ធត្រាស់ ក្រោម អស្សត្ថព្រឹក្ស (ដើមពោធិ៍បាយ) ។</p>
        <p><a class='ref km' id='km6' href='#km6'>៦</a>ម្នាលភិក្ខុទំាងឡាយ ព្រះវិបសី្សមានព្រះភាគ អរហន្តសម្មាសម្ពុទ្ធ មានគូនៃសាវ័កដ៏ប្រសើរ ជាគូដ៏ចម្រើន ឈ្មោះ ខណ្ឌ ១ តិស្ស ១ ។ ម្នាល ភិក្ខុទំាងឡាយ ព្រះសិខីមានព្រះភាគ អរហន្តសម្មាសម្ពុទ្ធ មានគូនៃសាវ័ក ដ៏ប្រសើរ ជាគូដ៏ចម្រើន ឈ្មោះ អភិភូ ១ សម្ភវ ១ ។ ម្នាលភិក្ខុទំាងឡាយ ព្រះវេស្សភូមានព្រះភាគ អរហន្តសម្មាសម្ពុទ្ធ មានគូនៃសាវ័កដ៏ប្រសើរ ជាគូ ដ៏ចម្រើន ឈ្មោះ សោនៈ ១ ឧត្តរៈ ១ ។ ម្នាលភិក្ខុទំាងឡាយ ព្រះកកុសន្ធៈ មានព្រះភាគ អរហន្តសម្មាសម្ពុទ្ធ មានគូនៃសាវ័កដ៏ប្រសើរ ជាគូដ៏ចម្រើន ឈ្មោះ វិធូរៈ ១ សញ្ជីវៈ ១ ។ ម្នាលភិក្ខុទំាងឡាយ ព្រះកោនាគមនៈមាន ព្រះភាគ អរហន្តសម្មាសម្ពុទ្ធ មានគូនៃសាវ័កដ៏ប្រសើរ ជាគូដ៏ចម្រើន ឈ្មោះ ភិយ្យោសៈ ១ ឧត្តរៈ ១ ។ ម្នាលភិក្ខុទំាងឡាយ ព្រះកស្សបមានព្រះភាគ អរហន្តសម្មាសម្ពុទ្ធ មានគូនៃសាវ័កដ៏ប្រសើរ ជាគូដ៏ចម្រើន ឈ្មោះ តិស្សៈ ១ ភារទ្វាជៈ ១ ។ ម្នាលភិក្ខុទំាងឡាយ ក្នុងកាលឥឡូវនេះ តថាគតមានគូនៃ សាវ័កដ៏ប្រសើរ ជាគូដ៏ចម្រើន ឈ្មោះ សារីបុត្ត ១ មោគ្គល្លាន ១ ។​</p>
        <p><a class='ref km' id='km​7' href='#km​7'>​៧</a>ម្នាលភិក្ខុទំាងឡាយ ព្រះវិបស្សីមានព្រះភាគ អរហន្តសម្មា-សម្ពុទ្ធមានសាវ​កសន្និបាត (​ប្រជុំសាវ័ក​) ៣ ដង គឺសាវកសន្និបាតមានភិក្ខុ ចំនួន ៦ លាន ៨​ សែនរូបម្តង សាវកសន្និបាតមានភិក្ខុ ១ សែនរូបម្តង សាវកសន្និបាត មានភិក្ខុ ៨​ ហ្មឺន រូប ម្តង ។ ម្នាលភិក្ខុទំាងឡាយ សាវក-សន្និបាតរបស់ព្រះវិបស្សីមានព្រះភាគ អរហន្តសម្មាសម្ពុទ្ធទាំង ៣ ដងនេះ សុទ្ធតែជាខីណាស្រពទាំងអស់ ។ ម្នាលភិក្ខុទំាងឡាយ ព្រះសិខីមាន ព្រះភាគអរហន្តសម្មាសម្ពុទ្ធ មានសាវកសន្និបាត ៣ ដង គឺ សាវកសន្និ​បាត មានភិក្ខុ ១​ សែនរូបម្តង សាវកសន្និបាត មានភិក្ខុ ៨ ហ្មឺនរូបម្តង សាវក-សន្និបាត មានភិក្ខុ ៧ ហ្មឺនរូបម្តង ។ ម្នាលភិក្ខុទំាងឡាយ សាវកសន្និបាត របស់ព្រះសិខីមានព្រះភាគ អរហន្តសម្មាសម្ពុទ្ធទាំង​ ៣ ដងនេះ សុទ្ធតែជា ខីណាស្រពទាំងអស់ ។ ម្នាលភិក្ខុទំាងឡាយ ព្រះវេស្សភូមានព្រះភាគ អរហន្តសម្មាសម្ពុទ្ធ មានសាវកសន្និបាត ៣ ដង គឺសាវកសន្និបាតមានភិក្ខុ ៨ ហ្មឺនរូបម្តង សាវកសន្និបាត មានភិក្ខុ ៧ ហ្មឺនរូបម្តង សាវកសន្និបាតមានភិក្ខុ ៦ ហ្មឺនរូបម្តង ។ ម្នាលភិក្ខុទំាងឡាយ សាវកសន្និបាតរបស់ព្រះវេស្សភូ មានព្រះភាគអរហន្តសម្មាសម្ពុទ្ធទាំង ៣ ដងនេះ សុទ្ធតែជាខីណាស្រព ទាំង​អស់ ។ ម្នាលភិក្ខុទំាងឡាយ ព្រះកកុសន្ធៈមានព្រះភាគ អរហន្ត-សម្មាសម្ពុទ្ធ មានសាវកសន្និបាតតែម្តង មានភិក្ខុ ៤ ហ្មឺនរូប ។ ម្នាលភិក្ខុ ទំាងឡាយ​ សាវកសន្និបាត របស់ព្រះក​កុសន្ធៈមានព្រះភាគ អរហន្តសម្មា-សម្ពុទ្ធ តែម្តងនេះ សុទ្ធតែជាខីណាស្រពទាំងអស់ ។ ម្នាលភិក្ខុទំាងឡាយ ព្រះកោនាគមនៈមានព្រះភាគ អរហន្តសម្មាសម្ពុទ្ធ មានសាវក​សន្និបាតតែ ម្តង មានភិក្ខុ ៣ ហ្មឺនរូប ។​ ម្នាលភិក្ខុទំាងឡាយ សាវកសន្និបាតរបស់ ព្រះកោនាគមនៈមានព្រះភាគ អរហន្តសម្មាសម្ពុទ្ធតែម្តងនេះ សុទ្ធតែជា ខីណាស្រពទាំងអស់ ។​ ម្នាលភិក្ខុទំាងឡាយ ព្រះកស្សបមានព្រះភាគ អរហន្តសម្មាសម្ពុទ្ធ មាន​សា​វកសន្និបាតតែម្តង មានភិក្ខុ ២ ហ្មឺនរូប ។​ ម្នាលភិក្ខុទំាងឡាយ សាវកសន្និបាត របស់ព្រះកស្សបមានព្រះភាគ អរហន្ត-សម្មាសម្ពុទ្ធតែម្តងនេះ សុទ្ធតែជាខីណាស្រពទាំងអស់ ។ ម្នាលភិក្ខុ ទំាងឡាយ ឥឡូវេនះ តថាគតមាន សាវកសន្និបាតតែម្តង មាន ភិក្ខុ ១ ពាន់ ២ រយហាសិបរូប ។ ម្នាលភិក្ខុទំាងឡាយ សាវកសន្និបាតរបស់តថាគត តែម្តងនេះ ក៏សុទ្ធតែជាខីណាស្រពទាំងអស់ ។ </p>
        <p><a class='ref km' id='km8' href='#km8'>៨</a>ម្នាលភិក្ខុទំាងឡាយ ព្រះវិបស្សីមានព្រះភាគ អរន្តសម្មាសម្ពុទ្ធ មានភិក្ខុឈ្មោះអសោក ជាឧបដ្ឋាកអ្នកបម្រើដ៏ប្រសើរ​ ។ ម្នាលភិក្ខុទាំងឡាយ​​ ព្រះសិខីមានព្រះភាគ អរហន្តសម្មាសម្ពុទ្ធ មានភិក្ខុឈ្មោះខេមង្ករៈ ជា ឧបដ្ឋាកអ្នកបម្រើ​ដ៏ប្រសើរ ។​​ ម្នាលភិក្ខុទាំងឡាយ​ ព្រះវេស្សភូមានព្រះភាគ អរហន្តសម្មាសម្មទ្ធុ មានភិក្ខុឈ្មោះឧបសន្តៈ ជាឧបដ្ធាកអ្នកបម្រើដ៏ប្រសើរ ។ ម្នាលភិក្ខុទំាងឡាយ ព្រះកកុសន្ធៈមានព្រះភាគ អរហន្តសម្មាសម្ពុទ្ធ មាន ភិក្ខុឈ្មោះវុឌ្ឍិជៈ ជាឧបដ្ធាកអ្នកបម្រើដ៏ប្រសើរ ។ ម្នាលភិក្ខុទំាងឡាយ ព្រះកោនាគមនៈមានព្រះភាគអរហន្តសម្មាសម្ពុទ្ធ មានភិក្ខុឈ្មោះសោតិ្ថជៈ ជាឧបដ្ធាកអ្នកបម្រើដ៏ប្រសើរ ។ ម្នាលភិក្ខុទំាងឡាយ ព្រះកស្សបដ៏មាន ព្រះភាគ អរហន្តសម្មាសម្ពុទ្ធ មានភិក្ខុឈ្មោះសព្វមិត្តៈ ជាឧបដ្ធាកអ្នកបម្រើ ដ៏ប្រសើរ ។ ម្នាលភិក្ខុទំាងឡាយ ឥឡូវនេះតថាគតមានភិក្ខុឈ្មោះអានន្ទ​ ជាឧបដ្ធាកអ្នកបម្រើដ៏ប្រសើរ ។</p>
        <p><a class='ref km' id='km9' href='#km9'>៩</a>ម្នាលភិក្ខុទំាងឡាយ ព្រះបិតារបស់ព្រះវិបស្សីមានព្រះភាគ អរហន្តសម្មាសម្ពុទ្ធ ជាព្រះរាជាទ្រង់ព្រះនាមពន្ធុម ព្រះមាតាព្រះនាម ពន្ធុមតីទេវី ជាព្រះជានត្តី (មាតាបង្កើត) ព្រះនគរឈ្មោះពន្ធុមតី ជារាជធានី នៃព្រះបាទពន្ធុមៈ ។ ម្នាលភិក្ខុទំាងឡាយ ព្រះបិតារបស់ព្រះសិខីមាន ព្រះភាគ អរហន្តសម្មាសម្ពុទ្ធ ជាព្រះរាជាទ្រង់ព្រះនាមអរុណៈ ព្រះមាតា ព្រះនាមបភាវតីទេវី ជាព្រះជនេត្តី នគរឈ្មោះអរុណវតី ជារាជធានី នៃព្រះបាទអរុណៈ ។ ម្នាលភិក្ខុទំាងឡាយ ព្រះបិតារបស់ព្រះវេស្សភូមាន ព្រះភាគ អរហន្តសម្មាសម្ពុទ្ធ ជាព្រះរាជាទ្រង់ព្រះនាមសុប្បតីតៈ ព្រះមាតា ព្រះនាមយសវតីទេវី ជាព្រះជនេត្តី នគរឈ្មោះអនោមៈ ជារាជធានីនៃ ព្រះបាទសុប្បតីតៈ ។ ម្នាលភិក្ខុទំាងឡាយ ព្រះបិតារបស់ព្រះកកុសន្ធៈ មានព្រះភាគ អរហន្តសម្មាសម្ពុទ្ធ ជាញ្រហ្មណ៍នាមអគ្គិទត្ត ព្រះមាតាជា ញ្រហ្មណីនាមវិសាខាជាជនត្តី ។ ម្នាលភិក្ខុទំាងឡាយ សម័យនោះឯងមាន ព្រះរាជាព្រះនាមខេមៈ នគរឈ្មោះខេមតី ជារាជធានីនៃព្រះបាទខេមៈ ។ ម្នាលភិក្ខុទំាងឡាយ ព្រះបិតារបស់ព្រះកោនាគមនៈមានព្រះភាគ អរហន្ត-សម្មាសម្ពុទ្ធ ជាញ្រហ្មណ៍នាមយញ្ញទត្ត ព្រះមាតាជាញ្រហ្មណីនាមឧត្តរា ជាព្រះជនេត្តី ។ ម្នាលភិក្ខុទំាងឡាយ សម័យនោះឯង មានព្រះរាជាព្រះនាម សាភៈ នគរឈ្មោះសោភវតី ជារាជធានីនៃព្រះបាទសោភៈ ។ ម្នាលភិក្ខុ ទំាងឡាយ ព្រះបិតារបស់ព្រះកស្សបដ៏មានព្រះភាគ អរហន្តសម្មាសម្ពុទ្ធ ជា ញ្រហ្មណ៍នាមព្រហ្មទត្ត ព្រះមាតាជាញ្រហ្មណីនាមធនវតី ជាព្រះជនេត្តី ។ ម្នាលភិក្ខុទំាងឡាយ សម័យនោះឯង មានព្រះរាជាព្រះនាមកឹកី នគរ ឈ្មោះ ពារាណសី ជារាជធានីនៃព្រះបាទកិកី ។ ម្នាលភិក្ខុទំាងឡាយ ឥឡូវនេះ ព្រះបិតារបស់តថាគត ជាព្រះរាជាទ្រង់ព្រះនាមសុទ្ធោទនៈ ព្រះមាតាទ្រង់ ព្រះនាមមាយាទេវី ជាព្រះជនេត្តី ព្រះនគរឈ្មោះកបិលវត្ថុ ជារាជធានី ។ ព្រះមានព្រះភាគ បានត្រាស់ពាក្យនេះហើយ លុះព្រះសុគតបានត្រាស់ ពាក្យនេះចប់ហើយ ក៏ទ្រង់ក្រោកចាកអាសនៈ ស្តេចចូលទៅកាន់ព្រះវិហារ ។</p>
        <p><a class='ref km' id='km10' href='#km10'>១០</a>កាលព្រះមានព្រះភាគ ស្តេចចេញទៅមិនយូរប៉ុន្មាន ក្នុង លំដាប់នោះ អន្តរាកថានេះ ក៏កើតឡើងដល់ភិក្ខុទំាងនោះថា ម្នាលលោក ដ៏មានអាយុទំាងឡាយ អស្ចារ្យណាស់ ម្នាលលោកដ៏មានអាយុទំាងឡាយ ហេតុនេះមិនដែលមានឡើយ ព្រះតថាគត ព្រះអង្គមានប្ញទ្ធិច្រើន មាន អានុភាពច្រើនណាស់ហ្ន៎ អម្បាលដូចព្រះអតីតពុទ្ធទំាងឡាយ ដែលទ្រង់ ផ្តាច់ផ្តិលនូវកិលេស ជាគ្រឿងញុំាងសត្វឲ្យមានដំណើរយឺតយូរ ទ្រង់ផ្តាច់ ផ្តិលនូវកម្ម ជាគ្រឿងញុំាងសត្វឲ្យវិលវល់ ទ្រង់គ្របសង្កត់នូវកម្ម ជាគ្រឿង ញុំាងសត្វឲ្យវិលវល់ ទ្រង់កន្លងបង់នូវទុក្ខទំាងពួង ទ្រង់បរិនិព្វានទៅ ហើយ ក៏ព្រះតថាគតរលឹកឃើញព្រះជាតិផង រលឹកឃើញព្រះនាមផង រលឹកឃើញព្រះគោត្រផង រលឹកឃើញប្រមាណនៃព្រះជន្មាយុផង រលឹក ឃើញគូនៃសាវ័កផង រលឹកឃើញសាវកសន្និបាតផងថា ព្រះមានព្រះភាគ ទំាងនោះ មានព្រះជាតិយ៉ាងនេះខ្លះ ព្រះមានព្រះភាគទំាងនោះ មាន ព្រះនាមយ៉ាងនេះខ្លះ ព្រះមានព្រះភាគទំាងនោះ មានព្រះគោត្រយ៉ាង នេះខ្លះ ព្រះមានព្រះភាគទំាងនោះ មានសីលយ៉ាងនេះខ្លះ ព្រះមាន ព្រះភាគទំាងនោះ មានធម៌យ៉ាងនេះខ្លះ ព្រះមានព្រះទំាងនោះ មានបា្រជ្ញា យ៉ាងនេះខ្លះ ព្រះមានព្រះភាគទំាងនោះ មានវិហារធម៌យ៉ាងនេះខ្លះ ព្រះមានព្រះភាគទំាងនោះ មានវិមុត្តិយ៉ាងនេះខ្លះ ។ ម្នាលអាវុសោទំាង ឡាយ ធម្មធាតុឯណា ដែលព្រះតថាគតត្រាស់ដឹងហើយ ធម្មធាតុនុ៎ះ គឺ ព្រះតថាគតត្រាស់ដឹងមែនឬ បានជាព្រះអតីតពុទ្ធទំាងឡាយ ដែលទ្រង់ ផ្តាច់ផ្តិលនូវកិលេស ជាគ្រឿងញុំាងសត្វឲ្យមានដំណើរយឺតយូរ ទ្រង់ផ្តាច់ ផ្តិលនូវកម្ម ជាគ្រឿងញុំាងសត្វឲ្យវិលវល់ ទ្រង់គ្របសង្កត់នូវកម្ម ជាគ្រឿង ញុំាងសត្វឲ្យវិលវល់ ទ្រង់កន្លងបង់នូវទុក្ខទំាងពួង ទ្រង់បរិនិព្វានទៅហើយ ក៏ព្រះតថាគត រលឹកឃើញព្រះជាតិផង រលឹកឃើញព្រះនាមផង រលឹក ឃើញព្រះគោត្រផង រលឹកឃើញប្រមាណ នៃជន្មាយុផង រលឹកឃើញគូនៃ សាវ័កផង រលឹកឃើញសាវកសន្និបាតផងថា ព្រះមានព្រះភាគទាំងនោះ មានព្រះជាតិយ៉ាងនេះខ្លះ មានព្រះនាមយ៉ាងនេះខ្លះ ។ មានព្រះគោត្រ យ៉ាងនេះ ។ មានសីលយ៉ាងនេះ ។ មានធម៌យ៉ាងនេះ ។ មានបា្រជ្ញាយ៉ាង នេះ ។ មានវិហារធម៌យ៉ាងនេះ ។ ព្រះមានព្រះភាគទាំងនោះ មានវិមុតិ្ត យ៉ាងនេះខ្លះ ឬថា ទេវតាទាំងឡាយក្រាបបង្គំទូលនូវសេចក្តីនុ៎ះ ចំពោះ ព្រះតថាគតទេដឹង បានជាព្រះអតីតពុទ្ធទំាងឡាយ ដែលទ្រង់ផ្តាច់ផ្តិលនូវ កិលេសជាគ្រឿងញុំាងសត្វឲ្យមានដំណើរយឺតយូរ ទ្រង់ផ្តាច់ផ្តិលនូវកម្ម ជា គ្រឿងញុំាងសត្វឲ្យវិលវល់ ទ្រង់គ្របសង្កត់នូវកម្មជា គ្រឿងញុំាងសត្វឲ្យវិល វល់ ទ្រង់កន្លងបង់នូវទុក្ខទំាងពួង ទ្រង់បរិនិព្វានទៅហើយ ក៏ព្រះតថាគត រលឹកឃើញព្រះជាតិផង រលឹកឃើញព្រះនាមផង រលឹកឃើញព្រះគោត្រ ផង រលឹកឃើញប្រមាណនៃព្រះជន្មាយុផង រលឹកឃើញគូនៃសាវ័កផង រលឹកឃើញសាវកសន្និបាតផងថា ព្រះមានព្រះភាគទំាងនោះ មានព្រះ ជាតិយ៉ាងនេះខ្លះ មានព្រះនាមយ៉ាងនេះខ្លះ ។ មានព្រះគោត្រយ៉ាងនេះ ។ មានសីលយ៉ាងនេះ ។ មានធម៌យ៉ាងនេះ ។ មានបា្រជ្ញាយ៉ាងនេះ ។ មាន វិហារធម៌យ៉ាងនេះ ។ ព្រះមានព្រះភាគទំាងនោះ មានវិមុត្តិយ៉ាងនេះខ្លះ ។ នេះឯងជាអន្តរាកថា ដែលភិក្ខុទំាងនោះ (និយាយ​) ហើយ បញ្ឈប់ទៅ ។</p>
        <p><a class='ref km' id='km11' href='#km11'>១១</a>លំដាប់នោះ ព្រះមានព្រះភាគ ទ្រង់ចេញចាកទីសម្ងំ ក្នុង សាយណ្ហសម័យ ស្តេចចូលទៅឯកុដិករេរិមណ្ឌល លុះចូលទៅដល់ហើយ ក៏គង់លើអាសនៈ ដែលគេក្រាលថ្វាយ ។ លុះព្រះមានព្រះភាគគង់ស៊ប់ ហើយ ទើបត្រាស់នឹងភិក្ខុទំាងឡាយថា ម្នាលភិក្ខុទំាងឡាយ អ្នកទំាងឡាយ ប្រជុំគ្នានិយាយអ្វីហ្ន៎ អម្បាញ់មិញនេះ អន្តរាកថាដូចម្តេច ដែលអ្នកទំាង ឡាយបញ្ឈប់ទៅ ។ កាលបើព្រះមានព្រះភាគ ត្រាស់សួរយ៉ាងនេះហើយ ភិក្ខុទំាងនោះ ក៏ក្រាបបង្គំទូលព្រះមានព្រះភាគដូច្នេះថា បពិត្រព្រះអង្គ ដ៏ចម្រើន កាលព្រះមានព្រះភាគ ស្តេចចេញទៅមិនយូរប៉ុន្មាន អន្តរាកថា នេះ ក៏កើតឡើងដល់ខ្ញុំ ព្រះអង្គទំាងឡាយក្នុងទីនេះថា ម្នាលអាវុសោ អស្ចារ្យណាស់ ម្នាលអាវុសោ ហេតុមិនដែលមានក៏ទៅជាមាន ព្រះតថាគត ទ្រង់មានប្ញទ្ធិច្រើន មានអានុភាពច្រើនណាស់ហ្ន៎ អម្បាលដូចព្រះអតីតពុទ្ធ ទំាងឡាយ ដែលទ្រង់ផ្តាច់ផ្តិលនូវកិលេស ជាគ្រឿងញុំាងសត្វឲ្យមាន ដំណើរយឺតយូរ ទ្រង់ផ្តាច់ផ្តិលនូវកម្ម ជាគ្រឿងញុំាងសត្វឲ្យវិលវល់ ទ្រង់ គ្របសង្កត់នូវកម្ម ជាគ្រឿងញុំាងសត្វឲ្យវិលវល់ ទ្រង់កន្លងនូវទុក្ខទំាងពួង ទ្រង់បរិនិព្វានទៅហើយ ក៏ព្រះតថាគត រលឹកឃើញព្រះជាតិផង រលឹក ឃើញព្រះនាមផង រលឹកឃើញព្រះគោត្រផង រលឹកឃើញប្រមាណនៃ ព្រះជន្មាយុផង រលឹកឃើញគូនៃសាវ័កផង រលឹកឃើញសាវកសន្និបាតផង ថា ព្រះមានព្រះភាគទំាងនោះ មានព្រះជាតិយ៉ាងនេះខ្លះ ។បេ។ ព្រះមាន ព្រះភាគទំាងនោះ មានវិមុត្តិយ៉ាងនេះខ្លះ ។ ម្នាលអាវុសោទំាងឡាយ ធម្ម-ធាតុណា ដែលព្រះមានព្រះភាគត្រាស់ដឹងហើយដោយល្អ ធម្មធាតុនោះ ព្រះតថាគតត្រាស់ដឹងដោយល្អមែនឬ បានជាព្រះអតីតពុទ្ធទំាងឡាយដែល ទ្រង់ផ្តាច់ផ្តិលនូវកិលេស ជាគ្រឿងញុំាងសត្វឲ្យមានដំណើរយឺតយូរ ទ្រង់ ផ្តាច់ផ្តិលនូវកម្ម ជាគ្រឿងញុំាងសត្វវិលវល់ ទ្រង់គ្របសង្កត់នូវកម្ម ជាគ្រឿង ញុំាងសត្វឲ្យវិលវល់ ទ្រង់កន្លងបង់នូវទុក្ខទាំងពួង ទ្រង់បរិនិព្វានទៅហើយ ក៏ព្រះតថាគត រលឹកឃើញព្រះជាតិផង រលឹកឃើញព្រះនាមផង រលឹក ឃើញព្រះគោត្រផង រលឹកឃើញប្រមាណនៃព្រះជន្មាយុផង រលឹកឃើញ គូនៃសាវ័កផង រលឹកឃើញ សាវកសន្និបាតផងថា ព្រះមានព្រះភាគទាំង នោះ មានព្រះជាតិយ៉ាងនេះខ្លះ មានព្រះនាមយ៉ាងនេះខ្លះ ។ មានព្រះ គោត្រយ៉ាងនេះ ។ មានសីលយ៉ាងនេះ ។ មានធម៌យ៉ាងនេះ ។ មានបា្រជ្ញា យ៉ាងនេះ ។ មានវិហារធម៌យ៉ាងនេះ ។ ព្រះមានព្រះភាគទាំងនោះ មាន វិមុត្តិយ៉ាងនេះខ្លះ ឬថាទេវតាទាំងឡាយក្រាបបង្គំទូលសេចក្តីនុ៎ះ ចំពោះ ព្រះតថាគតទេដឹង បានជាព្រះអតីតពុទ្ធទាំងឡាយ ដែលទ្រង់ផ្តាច់ផ្តិលនូវ កិលេស ជា​គ្រឿងញុំាង​សត្វឲ្យមានដំណើរយឺតយូរ ទ្រង់ផ្តាច់ផ្តិលនូវកម្មជា គ្រឿងញុំាងសត្វឲ្យវិលវល់ ទ្រង់គ្របសង្កត់នូវកម្ម ជាគ្រឿងញុំាងសត្វឲ្យវិល វល់ ទ្រង់កន្លងបង់នូវទុក្ខទំាងពួង ទ្រង់បរិនិព្វានទៅហើយ ក៏ព្រះតថាគត រលឹកឃើញព្រះជាតិផង ទ្រង់រលឹកឃើញព្រះនាមផង ។បេ។ រលឹកឃើញ សាវកសន្និបាតផងថា ព្រះមានព្រះភាគទំាងនោះមាន ព្រះជាតិយ៉ាងនេះ ខ្លះ មានព្រះនាមយ៉ាងនេះខ្លះ ។ បេ ។ ព្រះមានព្រះភាគទំាងនោះ មានវិមុត្តិ យ៉ាងនេះខ្លះ បពិត្រព្រះអង្គដ៏ចម្រើន អន្តរាកថានេះឯង ដែលខ្ញុំព្រះអង្គ ទំាងឡាយបញ្ឈប់ទៅ ព្រោះព្រះមានព្រះភាគស្តេចមកដល់ ។ ព្រះអង្គ ត្រាស់ថា ម្នាលភិក្ខុទំាងឡាយ ធម្មធាតុណា ដែលព្រះតថាគតត្រាស់ដឹង ហើយដោយល្អ ធម្មធាតុនុ៎ះ ព្រះតថាគតត្រាស់ដឹងឯងដោយល្អហើយ បានជាព្រះអតីតពុទ្ធទំាងឡាយ ដែលទ្រង់ផ្តាច់ផ្តិល នូវកិលេសជាគ្រឿង ញុំាងសត្វឲ្យមានដំណើរយឺតយូរ ទ្រង់ផ្តាច់ផ្តិលនូវកម្ម ជាគ្រឿងញុំាងសត្វ ឲ្យវិលវល់ ទ្រង់គ្របសង្កត់នូវកម្មជាគ្រឿងញុំាងសត្វឲ្យវិលវល់ ទ្រង់កន្លង បង់នូវទុក្ខទំាពួង ទ្រង់បរិនិព្វានទៅហើយ ក៏តថាគតរលឹកឃើញព្រះជាតិ ផង រលឹកឃើញព្រះនាមផង រលឹកឃើញព្រះគោត្រផង រលឹកឃើញ ប្រមាណនៃព្រះជន្មាយុផង រលឹកឃើញគូនៃសាវ័កផង រលឹកឃើញនូវ សាវកសន្និបាតផងថា ព្រះមានព្រះភាគទំាងនោះ មានព្រះជាតិយ៉ាងនេះ ខ្លះ មានព្រះនាមយ៉ាងនេះខ្លះ ។ បេ ។ ព្រះមានព្រះភាគទំាងនោះ មានវិមុត្តិ យ៉ាងនេះខ្លះ ទំាងពួកទេវតា ក៏បានបា្រប់សេចក្តីនុ៎ះ ដល់តថាគតដែរ បាន ជាព្រះអតីតពុទ្ធទំាងឡាយ ដែលទ្រង់ផ្តាច់ផ្តិលនូវកិលេស ជាគ្រឿងញុំាង សត្វឲ្យ មានដំណើរយឺតយូរ ទ្រង់ផ្តាច់ផ្តិលនូវកម្ម ជាគ្រឿងញុំាងសត្វឲ្យ វិលវល់ ទ្រង់គ្របសង្កត់នូវកម្មជាគ្រឿងញុំាងសត្វឲ្យវិលវល់ ទ្រង់កន្លងបង់ នូវទុក្ខទំាងពួង ទ្រង់បរិនិព្វានទៅហើយ ក៏តថាគត រលឹកឃើញព្រះជាតិផង រលឹកឃើញនាមផង ។ បេ ។ រលឹកឃើញសាវកសន្និបាតផងថា ព្រះមាន ព្រះភាគទំាងនោះ មានព្រះជាតិយ៉ាងនេះខ្លះ មានព្រះនាមយ៉ាងនេះ ។​ បេ ។ ព្រះមានព្រះភាគទំាងនោះ មានវិមុត្តិយ៉ាងនេះខ្លះ ។ ម្នាលភិក្ខុទំាងឡាយ អ្នកទំាងឡាយចង់ស្តាប់ធម្មីកថា ដ៏ប្រកបដោយបុព្វេនិវាស ឲ្យច្រើនជាង ប្រមាណដែរឬទេ ។ ភិក្ខុទំាងនោះ ក្រាបបង្គំទូលថា បពិត្រព្រះមានព្រះភាគ កាលនេះជាកាលគួរ ដើម្បីធ្វើនូវធម្មីកថានុ៎ះហើយ បពិត្រព្រះសុគត កាល នេះជាកាលគួរ ដើម្បីធ្វើនូវធម្មីកថានុ៎ះហើយ សូមព្រះមានព្រះភាគធ្វើនូវ ធម្មីកថា ដែលប្រកបដោយបុព្វេនិវាសៈ ឲ្យច្រើនជាងប្រមាណចុះ ភិក្ខុទំាង ឡាយ បានស្តាប់ធម្មីកថា របស់ព្រះមានព្រះភាគហើយ ក៏នឹងចាំទុក ។ ព្រះអង្គត្រាស់ថា ម្នាលភិក្ខុទាំងឡាយ បើដូច្នោះចូរអ្នកទាំងឡាយចាំ ស្តាប់ ចុះ ចូរប្រុងធ្វើទុកក្នុងចិត្តដោយប្រពៃចុះ តថាគតនឹងសំដែង ។​ ភិក្ខុទាំង នោះក៏ ទទួលព្រះពុទ្ធដីកាព្រះមានព្រះភាគថា ព្រះករុណាព្រះអង្គ ។ ព្រះមានព្រះភាគ ទ្រង់មានព្រះពុទ្ធដីកាដូច្នេះថា ម្នាលភិក្ខុទាំងឡាយ រាប់ អំពីភទ្ទកប្បនេះ (ថយក្រោយទៅ) ៩១ កប្ប ព្រះវិបស្សីមានព្រះភាគ អរហន្តសម្មាសម្ពុទ្ធ ទ្រង់កើតឡើងក្នុងលោក ។ ម្នាលភិក្ខុទាំងឡាយ ព្រះវិបស្សីមានព្រះភាគ អរហន្តសម្មាសម្ពុទ្ធ ជាខតិ្តយជាតិ ទ្រង់កើតក្នុង ខត្តិយៈត្រកូល ។ ម្នាលភិក្ខុទំាងឡាយ ព្រះវិបស្សីមានព្រះភាគ អរហន្ត-សម្មាសម្ពុទ្ធ ជាកោណ្ឌញ្ញគោត្រ ។ ម្នាលភិក្ខុទំាងឡាយ ព្រះវិបស្សីមាន ព្រះភាគ អរហន្តសម្មាសម្ពុទ្ធ មានព្រះជន្មាយុ ៨ ហ្មឺនឆ្នំា ។ ម្នាលភិក្ខុទំាង ឡាយ ព្រះវិបស្សីមានព្រះភាគ អរហន្តសម្មាសម្ពុទ្ធ ត្រាស់ក្រោមដើម បាដលិព្រឹក្ស (ដើមជ្រនៀង) ។ ម្នាលភិក្ខុទំាងឡាយ ព្រះវិបស្សីមានព្រះភាគ អរហន្តសម្មាសម្ពុទ្ធ មានគូនៃសាវ័កដ៏ប្រសើរ ជាគូដ៏ចម្រើន ឈ្មោះខណ្ឌៈ ១ តិស្សៈ ១ ។ ម្នាលភិក្ខុទំាងឡាយ ព្រះវិបស្សីមានព្រះភាគ អរហន្តសម្មាសម្ពុទ្ធ មានសាវកសន្និបាត ៣ ដង គឺ សាវកសន្និបាត មានភិក្ខុ ៦ លាន ៨ សែន រូបម្តង សាវកសន្និបាត មានភិក្ខុ ១ សែនរូបម្តង សាវកសន្និបាត មានភិក្ខុ ៨ ហ្មឺនរូបម្តង ។ ម្នាលភិក្ខុទំាងឡាយ សាវកសន្និបាត របស់ព្រះវិបស្សីមាន ព្រះភាគ អរហន្តសម្មាសម្ពុទ្ធទំាង ៣ ដងនេះ សុទ្ធតែជាព្រះខីណាស្រព ទំាងអស់ ។ ម្នាលភិក្ខុទំាងឡាយ ព្រះវិបស្សីមានព្រះភាគ អរហន្តសម្មាសម្ពុទ្ធ មានភិក្ខុឈ្មោះអសោកៈជាឧបដ្ឋាក អ្នកបម្រើដ៏ប្រសើរ ។ ម្នាលភិក្ខុទំាង ឡាយ ព្រះបិតារបស់ព្រះវិបស្សីមានព្រះភាគ អរហន្តសម្មាសម្ពុទ្ធ ជាព្រះ រាជាទ្រង់ព្រះនាមពន្ធុមៈ ព្រះមាតាព្រះនាមពន្ធុមតី ជាព្រះជនេត្តី នគរ ឈ្មោះពន្ធុមតី ជារាជធានីនៃព្រះបាទពន្ធុមៈ ។</p>
        <p><a class='ref km' id='km12' href='#km12'>១២</a>ម្នាលភិក្ខុទាំងឡាយ កាលព្រះវិបស្សីពោធិសត្វច្យុតចាកស្ថាន តុសិត ទ្រង់មានសតិសម្បជញ្ញៈ ចុះកាន់ផ្ទៃនៃព្រះមាតា ។​ នេះជាធម្មតា (របស់ព្រះពោធិសត្វ) ក្នុងវេលាដែលចុះកាន់ផ្ទៃនៃព្រះមាតានុ៎ះ ។ </p>
        <p><a class='ref km' id='km13' href='#km13'>១៣</a>ម្នាលភិក្ខុទាំងឡាយ ទំនៀមនេះ គឺក្នុងកាលដែលពោធិសត្វ ច្យុតចាកស្ថានតុសិតចុះកាន់ផ្ទៃនៃមាតា ។ គ្រានោះ ពន្លឺភ្លឺស្វាងច្បាស់រក ប្រមាណមិនបាន ក្នុងមនុស្សលោកព្រមទាំងទេវលោក មារលោក ព្រហ្ម-លោក ក្នុងពពួកសត្វព្រមទាំងសមណព្រាហ្មណ៍ ទាំងមនុស្សជាសម្មតិទេព និងមនុស្សដ៏សេស ក៏កើតបា្រកដឡើង ក្នុងលោកដ៏កន្លងបង់នូវទេវានុភាព នៃទេវតាទាំងឡាយ ។ ឱភាសណាដែលចំហទទេ នៅក្នុងទីបំផុតនៃលោក ឥតមានអ្វីបាំងរាំង មានតែអ័ព្ទងងឹតព្រះចន្ទព្រះអាទិត្យទាំងនេះ សឹងមាន ឫទ្ធិច្រើនយ៉ាងនេះ មានអានុភាពច្រើនយ៉ាងនេះ ក៏ផ្សាយពន្លឺទៅមិនដល់ ក្នុងទីណា ពន្លឺភ្លឺស្វាងច្បាស់រកប្រមាណមិនបាន កន្លងនូវទេវានុភាពនៃ ទេវតាទាំងឡាយ ក៏កើតបា្រកដឡើងក្នុងទីទាំងនោះ ។ ពួកសត្វណាដែល កើតឡើងក្នុងទីទាំងនោះ សត្វអម្បាលនោះ ក៏ស្គាល់គ្នានឹងគ្នាច្បាស់ដោយ សារពន្លឺនោះថា អើហ្ន៎មានពួកសត្វឯទៀតកើតក្នុងទីនេះដែរ ។ លោកធាតុ ទាំងមួយហ្មឺននេះ ក៏កក្រើករំពើកញាប់ញ័រ ទាំងពន្លឺដ៏ភ្លឺស្វាងច្បាស់រក ប្រមាណមិនបានក៏កើតបា្រកដឡើងក្នុងលោក កន្លងទេវានុភាព នៃទេវតា ទាំងឡាយ ។ នេះជាធម្មតា (របស់ពោធិសត្វ) ក្នុងវេលាដែលចុះកាន់ផ្ទៃនៃ ព្រះមាតានុ៎ះ ។</p>
        <p><a class='ref km' id='km14' href='#km14'>១៤</a>ម្នាលភិក្ខុទាំងឡាយ ទំនៀមនេះ គឺក្នុងកាលដែលព្រះពោធិសត្វ ចុះកាន់ផ្ទៃ ព្រះមាតា មានទេវបុត្រ ៤ អង្គតែងចូលទៅរក្សាក្នុងទិសទាំង ៤ ដោយគិតថា កុំឲ្យ​មនុស្សនិងអមនុស្សឯណានីមួយ បៀតបៀនព្រះពោធិ-សត្វនិងព្រះមាតានៃព្រះពោធិសត្វនោះបានឡើយ ។ នេះជាធម្មតា ក្នុង វេលាដែលព្រះពោធិសត្វចុះកាន់ផ្ទៃនៃព្រះមាតានុ៎ះ ។</p>
        <p><a class='ref km' id='km15' href='#km15'>១៥</a>ម្នាលភិក្ខុទាំងឡាយ ទំនៀមនេះ គឺក្នុងកាលដែលព្រះពោធិសត្វ ចុះកាន់ផ្ទៃនៃព្រះមាតា ព្រះមាតានៃព្រះពោធិសត្វ ជាអ្នកមានសីល ដោយប្រក្រតី ជាអ្នកវៀរចា​ក​បាណាតិបាត វៀរចាកអទិន្នាទាន វៀរចាក កាមេសុមិច្ឆាចារ វៀរចាកមុសាវាទ វៀរចាកសុរាមេរយមជ្ឆប្បមាទដ្ឋាន ។ នេះជាធម្មតា ក្នុងវេលាដែលព្រះពោធិសត្វ ចុះកាន់ផ្ទៃនៃព្រះមាតានុ៎ះ ។</p>
        <p><a class='ref km' id='km16' href='#km16'>១៦</a>ម្នាលភិក្ខុទាំងឡាយ ទំនៀមនេះ គឺក្នុងកាលដែលព្រះពោធិសត្វ ចុះកាន់ផ្ទៃ នៃព្រះមាតា ព្រះមាតានៃព្រះពោធិសត្វ មិនមានចិត្តប្រកប ដោយកាមគុណក្នុងបុរសទាំងឡាយ ព្រះមាតានៃព្រះពោធិសត្វមិន ដែល មានបុរសណាមួយ មានចិត្តត្រេកអរ ប្រព្រឹត្តកន្លងបានឡើយ ។ នេះជា ធម្មតា ក្នុងវេលាដែលព្រះពោធិសត្វ ចុះកាន់ផ្ទៃនៃព្រះមាតានុ៎ះ ។</p>
        <p><a class='ref km' id='km17' href='#km17'>១៧</a>ម្នាលភិក្ខុទាំងឡាយ ទំនៀមនេះ គឺក្នុងកាលដែលព្រះពោធិសត្វ ចុះកាន់ ផ្ទៃនៃព្រះមាតា ព្រះមាតានៃព្រះពោធិសត្វ តែងបាននូវកាមគុណ ទាំង ៥ ជាប្រក្រតី ។ ព្រះមាតានៃព្រះពោធិសត្វនោះ តែងស្កប់ស្កល់ប្រកប ព្រមមានអ្នកផ្គាប់បម្រីដោយកាមគុណទាំង ៥ ។ នេះជាធម្មតា ក្នុងវេលា ដែលព្រះពោធិសត្វចុះកាន់ផ្ទៃនៃព្រះមាតានុ៎ះ ។ </p>
        <p><a class='ref km' id='km18' href='#km18'>១៨</a>ម្នាលភិក្ខុទាំងឡាយ ទំនៀមនេះ គឺក្នុងកាលដែលព្រះពោធិសត្វ ចុះកាន់ផ្ទៃនៃមាតា អាពាធឯណានីមួយ ក៏មិនកើតឡើងដល់ព្រះមាតានៃ ព្រះពោធិសត្វឡើយ ព្រះមាតានៃព្រះពោធិសត្វ មានតែសេចក្តីសុខជា ប្រក្រតី មានកាយមិនបានលំបាក មួយទៀត មាតានៃព្រះពោធិសត្វ តែង មើលឃើញព្រះពោធិសត្វ ហាក់ដូចជាឋិតនៅក្រៅផ្ទៃ សព្វអវយវៈទាំងធំ ទាំងតូច មានឥន្រ្ទីយក៏មិនថោកថយ ។ ម្នាលភិក្ខុទាំងឡាយ កែវមណីពិទូរ្យ ដ៏ល្អ មានកំណើតដ៏បរិសុទ្ធ មានជ្រុង ៨ ដែលជាងឆ្នៃល្អហើយ ដ៏ថ្លាស្អាត បា្រសចាកមន្ទិល សមរម្យដោយអាការគ្រប់យ៉ាង ចេសពណ៌ខៀវក្តី ពណ៌ លឿងក្តី ពណ៌ក្រហមក្តី ពណ៌សក្តី ពណ៌លឿងទុំក្តី ដែលគេដោតហើយ ក្នុងកែវនោះ បុរសដែលមានភ្នែកដាក់កែវនោះលើដៃ ពិចារណាឃើញ ច្បាស់ថា កែវមណីពិទូរ្យនេះឯង ដ៏ល្អមានកំណើតបរិសុទ្ធមានជ្រុង ៨ ដែល ជាងបានឆ្នៃល្អហើយ ដ៏ថ្លាស្អាតបា្រស ចាកមន្ទិល សមរម្យដោយអាការគ្រប់ យ៉ាង ចេសពណ៌ខៀវក្តី ពណ៌លឿងក្តី ពណ៌ក្រហមក្តី​ ពណ៌សក្តី ពណ៌ លឿងទុំក្តី ដែលគេដោតក្នុងកែវនោះ មានឧបមាដូម្តេចមិញ ម្នាលភិក្ខុទាំង ឡាយ ក្នុងកាលដែលពោធិសត្វចុះកាន់ផ្ទៃនៃព្រះមាតា អាពាធ​ណានីមួយ មិនដែលកើតឡើងដល់ព្រះមាតា នៃព្រះពោធិសត្វឡើយ ព្រះមាតានៃព្រះ ពោធិសត្វ ជាអ្នកមានសេចក្តីសុខជាប្រក្រតី មានកាយមិនបានលំបាក​ មួយ ទៀត ព្រះមាតានៃព្រះពោធិសត្វ តែងមើលឃើញនូវព្រះពោធិសត្វ ហាក់ ដូចជាស្ថិតនៅក្រៅផ្ទៃ ទាំងអវយវៈធំតូចទាំងអស់ មានឥន្រ្ទីយ៍មិនថោកថយ មានឧបមេយ្យដូច្នោះ​ឯង ។ នេះជាធម្មតា ក្នុងវេលាដែលព្រះពោធិសត្វ ចុះកាន់ផ្ទៃនៃព្រះមាតានុ៎ះ ។ </p>
        <p><a class='ref km' id='km19' href='#km19'>១៩</a>ម្នាលភិក្ខុទំាងឡាយ ទំនៀមនេះ គឺកាលព្រះពោធិសត្វប្រសូត មកបាន ៧ ថ្ងៃ ព្រះមាតានៃព្រះពោធិសត្វ តែងធ្វើមរណកាលទៅកើតនៅ ស្ថានតុសិត ។ នេះជាធម្មតា ក្នុងវេលាដែលព្រះពោធិសត្វប្រសូត្រចាកផ្ទៃនៃ ព្រះមាតានុ៎ះ ។</p>
        <p><a class='ref km' id='km20' href='#km20'>២០</a>ម្នាលភិក្ខុទំាងឡាយ ទំនៀមនេះ គឺស្រ្តីទាំងឡាយដទៃតែង ទ្រទ្រង់គភ៌ អស់ ៩ ខែខ្លះ ១០ ខែខ្លះ ទើបបានប្រសូតយ៉ាងណា ព្រះមាតា នៃព្រះពោធិសត្វមិន ប្រសូតយ៉ាងនោះឡើយ ។ ព្រះមាតានៃពោធិសត្វតែង ទ្រង់គភ៌ពោធិសត្វ អស់ ១០ ខែ គត់ ទើបបានប្រសូត ។ នេះជាធម្មតា ក្នុង វេលាដែលព្រះពោធិសត្វប្រសូតចាកផ្ទៃនៃព្រះមាតានុ៎ះ ។</p>
        <p><a class='ref km' id='km21' href='#km21'>២១</a>ម្នាលភិក្ខុទំាងឡាយ ទំនៀមនេះ គឺស្រ្តីទាំងឡាយដទៃតែង អង្គុយសម្រាលក៏មាន ដេកសម្រាលក៏មានយ៉ាងណា ព្រះមាតានៃព្រះ ពោធិសត្វ ប្រសូតព្រះពោធិសត្វមិនមែនយ៉ាងដូច្នោះទេ ព្រះមាតានៃព្រះ ពោធិសត្វរមែងស្ថិត (ឈរ) ប្រសូតព្រះពោធិសត្វ ។ នេះជាធម្មតា ក្នុងវេលា ដែលព្រះពោធិសត្វប្រសូតចាកផ្ទៃនៃព្រះតានុ៎ះ ។</p>
        <p><a class='ref km' id='km22' href='#km22'>២២</a>ម្នាលភិក្ខុទំាងឡាយ ទំនៀមនេះ គឺក្នុងកាលដែលព្រះពោធិសត្វ ប្រសូត ចាកផ្ទៃនៃព្រះមាតា ទេវតាទាំងឡាយតែងទទួល (ព្រះពោធិសត្វ) មុន ទើបមនុស្សទាំងឡាយទទួលក្រោយ ។ នេះជាធម្មតា ក្នុងវេលាដែល ព្រះពោធិសត្វប្រសូតចាកផ្ទៃនៃព្រះមាតានុ៎ះ ។</p>
        <p><a class='ref km' id='km23' href='#km23'>២៣</a>ម្នាលភិក្ខុទំាងឡាយ ទំនៀមនេះ គឺក្នុងកាលដែលព្រះពោធិសត្វ ប្រសូត ចាកផ្ទៃនៃមាតា ព្រះពោធិសត្វមិនទាន់ចុះដល់ផែនដី មានទេវបុត្រ ទាំង ៤ ទទួលព្រះអង្គ តម្កល់ក្នុងខាងមុខនៃព្រះមាតាថា បពិត្រព្រះនាងទេវី សូមព្រះនាងមានចិត្តរីករាយចុះ បុត្ររបស់ព្រះនាងជាអ្នកមានស័ក្តិធំ ទ្រង់ កើតឡើងហើយ ។ នេះជាធម្មតា ក្នុងវេលាដែលពោធិសត្វប្រសូតចាកផ្ទៃនៃ ព្រះមាតានុ៎ះ ។</p>
        <p><a class='ref km' id='km24' href='#km24'>២៤</a>ម្នាលភិក្ខុទំាងឡាយ ទំនៀមនេះ គឺក្នុងកាលដែលព្រះពោធិសត្វ ប្រសូត ចាកផ្ទៃនៃមាតា ដ៏ល្អល្អះ (ស្រស់បស់) ចេញមកមិនប្រឡាក់ដោយ ទឹក (ភ្លោះ) មិនប្រឡាក់ដោយស្លេស្ម មិនប្រឡាក់ដោយឈាម មិនប្រឡាក់ ដោយអសោចិ៍ឯណា នីមួយឡើយ​​ ជាអ្នកស្អាតបរិសុទ្ធ​ ។ ម្នាលភិក្ខុទាំង ឡាយ​​​​ កែវមណីដែលបុគ្គលដាក់ចុះ លើ​កាសិកពស្ត្រ កែវមណី (នោះ) មិន ប្រឡាក់នូវកាសិកពស្ត្រឡើយ កាសិកពស្ត្រ ក៏មិនប្រឡាក់នូវកែវមណីដែរ ហេតុអ្វីបានជាថាដូច្នោះ ព្រោះសំពត់និងកែវមណីទាំងពីរ ជារបស់ស្អាត មានឧបមាដូចម្តេចមិញ ម្នាលភិក្ខុទាំងឡាយ ក្នុងកាលដែលព្រះពោធិសត្វ ប្រសូតចាកផ្ទៃនៃមាតាដ៏ល្អល្អះ ចេញមកមិនប្រឡាក់ដោយទឹក (​ភ្លោះ) មិន ប្រឡាក់ដោយស្លេស្ម មិនប្រឡាក់ដោយឈាម មិនប្រឡាក់ដោយអសោចិ៍ ណានីមួយឡើយ ជាអ្នកស្អាតបរិសុទ្ធ មានឧបមេយ្យដូច្នោះឯង ។ នេះជា ធម្មតា ក្នុងវេលាដែលព្រះពោធិសត្វប្រសូតចាកផ្ទៃនៃព្រះមាតានុ៎ះ ។</p>
        <p><a class='ref km' id='km25' href='#km25'>២៥</a>ម្នាលភិក្ខុទំាងឡាយ ទំនៀមនេះ គឺក្នុងកាលដែលព្រះពោធិសត្វ ប្រសូត ចាក​ផ្ទៃនៃព្រះមាតា មានធារទឹក ២ ហូរចុះអំពីអាកាស ធារទឹក ១ ត្រជាក់ ធារទឹក ១ ក្តៅធ្វើនូវការលាងជម្រះព្រះពោធិសត្វផង ព្រះមាតាផង ។ នេះជាធម្មតា ក្នុងវេលាដែលព្រះពោធិសត្វ ប្រសូតចាកផ្ទៃនៃព្រះមាតានុ៎ះ ។ </p>
        <p><a class='ref km' id='km26' href='#km26'>២៦</a>ម្នាលភិក្ខុទំាងឡាយ ទំនៀមនេះ គឺកាលដែលព្រះពោធិសត្វ ប្រសូតមកភ្លាម ទ្រង់ប្រតិស្ថាន (ឈរលើផែនដី) ដោយព្រះបាទជាន់ស៊ប់ ឆ្ពោះព្រះភក្ត្រទៅកាន់ ទិសឧត្តរ​​ ទ្រង់យាងឈានទៅបាន​​ ៧ ជំហាន កាល ដែលមហាជន កំពុងបាំងស្វេត្រឆត្រថ្វាយ ក៏រមិលមើលនូវទិសទំាង ពួងផង ទ្រង់ពោលនូវអាសភិវាចា គឺវាចាដ៏ឧត្តមផង​ថា អញជាបុគ្គលខ្ពង់ខ្ពស់របស់ លោក អញជាបុគ្គលធំបំផុតរបស់លោក អញជាបុគ្គលប្រសើរបំផុតរបស់ លោក នេះជាកំណើតបំផុតរបស់អញ ឥឡូវនេះភពថ្មីតពី នេះទៅទៀតមិន មានឡើយ ។ នេះជាធម្មតា ក្នុងវេលាដែលព្រះពោធិសត្វប្រសូតចាកផៃ្ទនៃ ព្រះមាតានុ៎ះ ។</p>
        <p><a class='ref km' id='km27' href='#km27'>២៧</a>ម្នាលភិក្ខុទំាងឡាយ ទំនៀមនេះ គឺក្នុងកាលដែលពោធិសត្វ ប្រសូតចាកផៃ្ទនៃព្រះមាតា គ្រានោះ ពន្លឺភ្លឺស្វាងច្បាស់រកប្រមាណមិនបាន កើតប្រាកដឡើងក្នុងមនុស្សលោក ព្រមទាំងទេវលោក មារលោក ព្រហ្ម-លោក ក្នុងពពួកសត្វ ព្រមទាំងសមណព្រាហ្មណ៍ ទំាងមនុស្សជាសម្មតិ-ទេពនិងមនុស្សដ៏សេស កន្លងនូវទេវានុភាព នៃទេវតាទំាងឡាយ ។ ឱភាស ណាដែលចំហទទេ នៅក្នុងទីបំផុតនៃលោក ឥតមានអ្វីបាំងរាំង មានតែអ័ព្ទ ងងឹត ព្រះចន្ទនិងព្រះអាទិត្យមានប្ញទ្ធិយ៉ាងនេះ មានអានុភាពច្រើន យ៉ាង នេះ ផ្សាយពន្លឺទៅមិនដល់ក្នុងទីណា ពន្លឺភ្លឺស្វាងច្បាស់រកប្រមាណមិនបាន ក៏កើតប្រាកដឡើងក្នុងទីទាំងនោះ កន្លងនូវទេវានុភាពនៃទេវតាទាំងឡាយ ។ ពួកសត្វឯណា ដែលកើតក្នុងទីទាំងនោះ សត្វអម្បាលនោះ ក៏ស្គាល់ច្បាស់ នូវគ្នានិងគ្នាដោយសារពន្លឺនោះថា អើហ្ន៎ មានពួកសត្វដទៃកើតក្នុងទីនោះ ដែរ ។ លោកធាតុ ១ ហ្មឺននេះ ក៏កក្រើករំភើកញាប់ញ័រ ទាំងពន្លឺភ្លឺស្វាង ច្បាស់ដ៏រកប្រមាណមិនបាន ក៏កើតបា្រកដឡើងក្នុងលោក កន្លងនូវទេវានុ-ភាពនៃទេវតាទាំងឡាយ ។ នេះជាធម្មតា ក្នុងវេលាដែលព្រះពោធិសត្វ ប្រសូតចាកផ្ទៃនៃព្រះមាតានុ៎ះ ។</p>
        <p><a class='ref km' id='km28' href='#km28'>២៨</a>ម្នាលភិក្ខុទំាងឡាយ កាលដែលព្រះវិបស្សីកុមារប្រសូតមករួច ហើយ រាជបុរសទាំងឡាយ ក៏ក្រាបបង្គំទូលព្រះបាទពន្ធុមៈថា បពិត្រព្រះ សម្មតិទេព ព្រះរាជបុត្ររបស់ព្រះអង្គប្រសូតហើយ សូមព្រះអង្គទ្រង់ទត ព្រះរាជបុត្រនោះ ។ ម្នាលភិក្ខុទាំងឡាយ ព្រះបាទពន្ធុមៈទ្រង់ទតឃើញ ព្រះវិបស្សីកុមារ លុះទ្រង់ឃើញហើយ ក៏ត្រាស់បង្គាប់ឲ្យហៅ ពួកព្រាហ្មណ៍ ជាហោរាមកហើយ មានព្រះរាជឱង្ការដូច្នេះថា ពួកព្រាហ្មណ៍ជាហោរា ដ៏ចម្រើន ចូរមើលកុមារ (នេះ) ។ ម្នាលភិក្ខុទាំងឡាយ ពួកព្រាហ្មណ៍ជា ហោរាក៏មើលនូវព្រះវិបស្សីកុមារនោះ លុះបានឃើញហើយ ក៏ក្រាបបង្គំ ទូលព្រះបាទពន្ធុមៈយ៉ាងនេះថា បពិត្រព្រះសម្មតិទេព សូមព្រះអង្គមាន ព្រះហប្ញទ័យរីករាយ ព្រះរាជបុត្ររបស់ព្រះអង្គមានសក្ក័ធំ បានកើតឡើង ហើយ បពិត្រមហារាជ ព្រះអង្គមានលាភហើយ បពិត្រមហារាជ ព្រះអង្គ បានដោយល្អហើយ ព្រះរាជបុត្រដែលមានសភាពដូច្នេះ កើតឡើងក្នុង ត្រកូលព្រះអង្គហើយ បពិត្រព្រះសម្មតិទេព ដ្បិតព្រះរាជកុមារនេះប្រកប ដោយមហាបុរិសលក្ខណៈ ៣២ ឯមហាបុរសដែលប្រកបដោយមហាបុរិស-លក្ខណៈ ៣២ រមែងមានគតិតែ ២ យ៉ាង មិនមានគតិដទៃទៀតទេ គឺបើនៅ គ្រប់គ្រងគេហដ្ឋាន នឹងបានជាសេ្តចចក្រពត្តិ ជាធម្មរាជប្រកបដោយធម៌ ជា ក្សត្រិយ៍ឈ្នះសង្រ្គាម មានទីបំផុតទល់នឹងសមុទ្រទាំង ៤ មានជនបទដ៏មាំ មួន ប្រកបដោយរតនៈ ៧ ប្រការ ឯរតនៈទាំង ៧ ប្រការរបស់ព្រះអង្គ ដូច្នេះ គឺ ចក្ករ័តន៍ (ចក្រកែវ) ហត្ថិរ័តន៍ (ដំរីកែវ) អស្សរ័តន៍ (សេះកែវ) មណិរ័តន៍ (កែវមណី) ឥត្ថីរ័តន៍ (ស្រ្តីកែវ) គហបតិរ័តន៍ (គហបតីកែវ) បរិនាយករ័តន៍ (នាយបរិនាយកកែវ) ជាគម្រប់ ៧ ព្រះអង្គមានព្រះរាជបុត្រច្រើនជាងពាន់ ជាអ្នកក្លៀវក្លា មានសភាពជាអ្នកព្យាយាម (ក្លាហាន) អាចញាំញីនូវសេនា របស់ស្តេចដទៃបាន ព្រះអង្គគ្របសង្កត់នូវផែនដីនេះ មានសាគរជាទីបំផុត ទ្រង់គ្រប់គ្រងដោយធម៌ មិនបាច់ប្រីអាជ្ញា មិនបាច់ប្រើសាស្រ្តាវុធឡើយ ប្រសិនបើទ្រង់ចេញចាកគេហដ្ឋាន ទៅទ្រង់ព្រះផ្នួស នឹងបានត្រាស់ជាព្រះ អរហន្តសម្មាសម្ពុទ្ធក្នុងលោក មានដំបូលគឺកិលេសបើកហើយ ។ បពិត្រ ព្រះសម្មតិទេព ព្រះរាជកុមារនេះ ប្រកបដោយមហាបុរិសលក្ខណៈ ៣២ រមែងមានគតិតែ ២ ​យ៉ាង មិនមែនមានគតិដទៃទៀតឡើយ គឺបើនៅគ្រប់ គ្រងគេហដ្ឋាន នឹងបានជាស្តេចចក្រពត្តិប្រកបដោយធម៌ ជាក្សត្រិយ៍ទ្រង់ ធម៌ ជាក្សត្រិយ៍ឈ្នះសង្រ្គាមមានទីបំផុតទល់នឹងសមុទ្រទាំង ៤ ព្រះអង្គ មានជនបទដ៏មាំមួន ប្រកបដោយរតនៈ ៧ ប្រការ ឯរតនៈ ៧ ប្រការរបស់ ព្រះអង្គដូច្នេះ គឺចក្ករ័តន៍ ។ បេ ។ ទ្រង់ឈ្នះគ្របសង្កត់ ប្រសិនបើព្រះ កុមារ នេះចេញចាកគេហដ្ឋានទៅទ្រង់ព្រះផ្នួស នឹងបានជាព្រះអរហន្តសម្មាសម្ពុទ្ធ ក្នុងលោក មានដំបូលគឺកិលេសបើកហើយ ។</p>
        <p><a class='ref km' id='km29' href='#km29'>២៩</a>បពិត្រព្រះសម្មតិទេព ព្រះរាជកុមារនេះមានព្រះបាទាប្រតិស្ថាន ស៊ប់ បពិត្រព្រះសម្មតិទេព ព្រះរាជកុមារដែលមានព្រះបាទាប្រតិស្ថានស៊ប់ នេះឯង ជាមហាបុរិសលក្ខណៈរបស់មហាបុរសនោះ ។ បពិត្រព្រះសម្មតិ-ទេព​ ចក្រទាំងឡាយកើតមាន ត្រង់ផ្ទៃព្រះបាទានៃព្រះរាជកុមារនេះ ប្រដាប់ ដោយកាំមួយពាន់ ព្រមទាំងខ្នងកង់និងដុំ មានចន្លោះស្មើគ្នាគ្រប់អន្លើ បពិត្រ ព្រះសម្មតិទេព ព្រះរាជកុមារដែលមានរូបចក្រកើត ត្រង់ផ្ទៃនៃព្រះបាទា ខាងក្រោម ប្រដាប់ដោយកាំមួយពាន់ ព្រមទាំងខ្នងកង់និងដុំ មានចន្លោះ ស្មើគ្នាគ្រប់អន្លើនេះ នេះឯងជាមហាបុរសលក្ខណៈរបស់មហាបុរសនោះ ។</p>
        <p>បពិត្រព្រះសម្មតិទេព ព្រះរាជកុមារនេះមានព្រះបណ្ហិ គឺកែងព្រះ បាទវែង ។</p>
        <p>បពិត្រព្រះសម្មតិទេព ព្រះរាជកុមារនេះ មានព្រះអង្គុលី គឺមានព្រះ ហស្ត និងម្រាមព្រះបាទវែង ។</p>
        <p>បពិត្រព្រះសម្មតិទេព ព្រះរាជកុមារនេះ មានផ្ទៃព្រះហស្តនិងផ្ទៃ ព្រះបាទទន់ល្វន់ (ដូចជាដុំសំឡីដែលគេថ្តេចអស់មួយរយដង) ។</p>
        <p>បពិត្រសម្មតិទេព ព្រះរាជកុមារនេះ មានផ្ទៃព្រះហស្តនិងផ្ទៃព្រះបាទ ប្រទាក់ដោយក្រឡាដូចជាសំណាញ់ ។</p>
        <p>បពិត្រសម្មតិទេព ព្រះរាជកុមារនេះ មានព្រះបាទដូចជាអណែ្តតឡើង ខាងលើ (ហាក់ដូចជាមិនជាប់គ្នានឹងខ្នងព្រះបាទ)​ ។</p>
        <p>បពិត្រសម្មតិទេព ព្រះរាជកុមារនេះ មានព្រះដង្ឃា គឺ ស្មង (រៀវមូល ត្រសូល) ស្រដៀងនិងស្មងសត្វទ្រាយ ​(ពុំនោះសោតស្រដៀងនឹងដង្ហើម ស្រូវ)។</p>
        <p>បពិត្រសម្មតិទេព ព្រះរាជកុមារនេះ កាលបើទ្រង់ព្រះសណ្ឋិត គឺទ្រង់ ឈរ មិនឱនព្រះអង្គចុះ អាចស្ទាបព្រះជាណុ គឺ ជង្គង់ដោយផ្ទៃព្រះហស្ត ទាំង ២ បាន ។</p>
        <p>បពិត្រសម្មតិទេព ព្រះរាជកុមារនេះ មានព្រះអង្គាវយវៈដែលគប្បី លាក់ ឲ្យកំបាំងដោយសំពត់ ស្ថិតនៅក្នុងស្រោម (ប្រហែលដូចជាអង្គជាតនៃ ដំរីឬគោឈ្មោលជាដើម) ។</p>
        <p>បពិត្រសម្មតិទេព ព្រះរាជកុមារនេះ មានព្រះឆវិវណ្ណគឺ សម្បុរ (លឿងភ្លឺអន្លង) ដូចជាសម្បុរនៃមាស ។</p>
        <p>បពិត្រសម្មតិទេព ព្រះរាជកុមារនេះ មានព្រះឆវីគឺសម្បុរល្អិតផូរផង់ រលីងស្រិលរឥលធូលីធ្លាក់មកត្រូវមិនជាប់ព្រះកាយ ។</p>
        <p>បពិត្រសម្មតិទេព ព្រះរាជកុមារនេះ មានព្រះលោមា គឺរោមក្នុងរណ្តៅ មួយ ៗ តែមួយសរសៃ ៗ រាល់រណ្ណៅ ។</p>
        <p>បពិត្រសម្មតិទេព ព្រះរាជកុមារនេះ មានចុងព្រះលោមាងឡើងលើ ជាទក្ខិណាវដ្តវិលវង់ព័ទ្ធពេនទៅខាងស្តាំ មានពណ៌ខៀវស្រស់ ដូចជាពណ៌ នៃផ្កាអញ្ជ័ន ។</p>
        <p>បពិត្រសម្មតិទេព ព្រះរាជកុមារនេះ មានព្រះកាយត្រង់ ដូចជាកាយ ព្រហ្ម ។</p>
        <p>បពិត្រសម្មតិទេព ព្រះរាជកុមារនេះ មានព្រះមំសៈគឺសាច់ ៧ អន្លើ ពេញលេញល្អ (គឺត្រង់ខ្នងព្រះហស្តទាំង​ ២​ ខ្នងព្រះបាទទាំង ២ ព្រះអង្ស-កូដ គឺចង្កួយស្មាទាំង ២ និងត្រង់ព្រះខន្ធប្បទេសគឺព្រះក សរីរប្រទេសទាំង ៧ អន្លើនេះ មានសាច់ពេញលេញល្អ ឥតមានឃើញសរសៃឡើយ) ។ </p>
        <p>បពិត្រសម្មតិទេព ព្រះរាជកុមារនេះ មានចំណែកកន្លះព្រះកាយ ខាងដើម ស្រដៀងគ្នាចំណែកកន្លះកាយនៃរាជសីហ៍ ។</p>
        <p>បពិត្រសម្មតិទេព ព្រះរាជកុមារនេះ មានចង្អួរនៃព្រះប្រឹស្ឋប្រទេស ពេញបរិបូណ៌ គឺមានខ្នងពេញស្មើឥតមានចង្អួរផតខូងត្រង់កណ្តាលឡើយ ។</p>
        <p>បពិត្រសម្មតិទេព ព្រះរាជកុមារនេះ មានទ្រង់ទ្រាយព្រះកាយ ប្រហែលនឹងបរិមណ្ឌលនៃដើមជ្រៃគឺមានកាយនិងព្យាមប្រវែងគ្នា (ដូចជា ជ្រៃមានប្រវែងដើមនិងមែកមិនលើសមិនខ្វះហួសគ្នាប៉ុន្មាន) ។</p>
        <p>បពិត្រសម្មតិទេព ព្រះរាជកុមារនេះ មានព្រះខន្ធប្បទេស គឺព្រះសុរង មូលសម ។</p>
        <p>បពិត្រសម្មតិទេព ព្រះរាជកុមារនេះ មានព្រះប្រសាទ គឺសរសៃល្អិត ឆ្មារ ដ៏លើសលែង សម្រាប់ទទួលរសអាហារ ។ </p>
        <p>បពិត្រសម្មតិទេព ព្រះរាជកុមារនេះ មានព្រះហនុ គឺចង្កាសណ្ឋាន ស្រដៀងនឹងចង្ការាជសីហ៍ (ពេញបរិបូណ៌ប្រហែលដូចព្រះចន្ទត្រង់ថ្ងៃ ១២ កើត) ។</p>
        <p>បពិត្រសម្មតិទេព ព្រះរាជកុមារនេះ មានព្រះទន្ត គឺធ្មេញ ៤០ គត់ (ខាង លើ ២០ ខាងក្រោម ២០) ។</p>
        <p>បពិត្រសម្មតិទេព ព្រះរាជកុមារនេះ មានព្រះទន្តរាបស្មើ (មិនប្រជួស ឬ ច្រពើសខ្ពស់ទាបឡើយ) ។</p>
        <p>បពិត្រសម្មតិទេព ព្រះរាជកុមារនេះ មានរបៀបនៃព្រះទន្តជិតស្និទ្ធល្អ ។</p>
        <p>បពិត្រសម្មតិទេព ព្រះរាជកុមារនេះ មានព្រះទាឋា គឺព្រះចង្កូម (ទាំង ៤) សស្អាត (ភ្លឺរុងរឿងជាងពន្លឺផ្កាយព្រឹក) ។</p>
        <p>បពិត្រសម្មតិទេព ព្រះរាជកុមារនេះ មានព្រះជីវ្ហាដ៏ទន់ល្មមល្មៃ ។</p>
        <p>បពិត្រសម្មតិទេព ព្រះរាជកុមារនេះ មានព្រះសូរសៀង គឺសូរសព្ទ សំឡេងក្រាងក្រអៅ ដូចជាសំឡេងនៃមហាព្រហ្ម កាលបើបញ្ចេញព្រះវាចា ឮពីរោះដូចជាសំឡេងនៃសត្វករវិក ។</p>
        <p>បពិត្រសម្មតិទេព ព្រះរាជកុមារនេះ មានព្រះនេត្រខៀវស្រស់ (ក្នុងទី ដែលគួរខៀវ) ។</p>
        <p>បពិត្រសម្មតិទេព ព្រះរាជកុមារនេះ មានដួងព្រះនេត្រស្រដៀងនឹង ដួង ភ្នែកនៃគោ (មានដួងព្រះនេត្រទាំង ២ ថ្លាយង់ស្រដៀងនឹងដួងភ្នែកកូន គោសម្បុរក្រហមដែលទើបនឹងសំរាលមួយរំពេច) ។</p>
        <p>បពិត្រសម្មតិទេព ព្រះរាជកុមារនេះ មានព្រះឧណ្ណាលោម គឺរោមដុះ ត្រង់ចន្លោះព្រះភមូ (ចិញ្ចើម) មានសម្បុរសក្បុសទន់ល្វន់ដូចជាសំឡី ។</p>
        <p>បពិត្រសម្មតិទេព ព្រះរាជកុមារនេះ មានព្រះសីរហាក់ដូចជាប្រដាប់ ដោយក្បាំងស្រេចស្រាប់ (រុងរឿងដូចជាព្រះមហាក្សត្រិយ៍ ដែលទ្រង់នូវ ក្បាំងព្រះភក្រ្ត) ។</p>
        <p>បពិត្រសម្មតិទេព ព្រះរាជកុមារនេះ ដែលមានព្រះសីរ្សៈហាក់ដូច ប្រដាប់ដោយក្បាំងស្រេចស្រាប់ ដោយហេតុឯណា ហេតុនេះឯងជាមហា-បុរិសលក្ខណៈ របស់មហាបុរសនោះ​ ។</p>
        <p><a class='ref km' id='km30' href='#km30'>៣០</a>បពិត្រព្រះសម្មតិទេព ព្រះរាជកុមារនេះ ប្រកបដោយមហា-បុរិសលក្ខណៈ ៣២ ប្រការនេះឯង មហាបុរសដែលប្រកបដោយមហា-បុរិសលក្ខណៈ ៣២ ប្រការ រមែងមានគតិតែ ២ យ៉ាង មិនមានគតិដទៃ ទៀតឡើយ គឺបើនៅគ្រប់គ្រងគេហដ្ឋាន និងបានជាស្តេចចក្រពត្តិប្រកប ដោយធម៌ ជាក្សត្រិយ៍ទ្រង់ធម៌ ជាក្សត្រិយ៍ឈ្នះសង្រ្គាម មានទីបំផុតទល់នឹង សមុទ្រទាំង ៤ ព្រះអង្គមានជនបទដ៏មាំមួន ប្រកបដោយរតនៈ ៧ ប្រការ ឯរតនៈ ៧ ប្រការរបស់ព្រះអង្គដូច្នេះ គឺ ចក្រកែវ ដំរីកែវ សេះកែវ កែវមណី ស្រ្តីកែវ គហបតីកែវ នាយបរិនាយកកែវ ជាគម្រប់ ៧ ព្រះអង្គមានព្រះរាជ បុត្រច្រើនជាងពាន់ដ៏ក្លៀវក្លា មានសភាពជាអ្នកមានព្យាយាម អាចញាំញី នូវសេនារបស់ស្តេចដទៃបាន ព្រះអង្គគ្របសង្កត់នូវផែនដីនេះ ដែលមាន សាគរជាទីបំផុត ទ្រង់គ្រប់គ្រងដោយធម៌ដ៏ស្មើ មិនបាច់ប្រើអាជ្ញា មិនបាច់ ប្រើសស្រ្តាវុធឡើយ ប្រសិនបើទ្រង់ចេញចាកគេហដ្ឋានទៅទ្រង់ព្រះផ្នួស នឹងបានត្រាស់ ជាព្រះអរហន្តសម្មាសម្ពុទ្ធក្នុងលោក មានដំបូលគឺកិលេស បើកហើយ ។</p>
        <p><a class='ref km' id='km31' href='#km31'>៣១</a>ម្នាលភិក្ខុទាំងឡាយ គ្រានោះឯង ព្រះបាទពន្ធុមៈឲ្យពួក ញ្រហ្មណ៍ទាំង ឡាយដែលជាហោរា ស្លៀកណ្តប់សំពត់ថ្មីៗ ហើយឲ្យឆែ្អត ស្កប់ស្កល់ដោយវត្ថុជាទីបា្រថ្នាទាំងពួង ។ ម្នាលភិក្ខុទាំងឡាយ លំដាប់នោះ ព្រះបាទពន្ធុមៈ ទ្រង់ត្រាស់បង្គាប់ឲ្យមេដោះទាំងឡាយ បម្រើព្រះវិបស្សី-កុមារ ។ ពួកស្រ្តីខ្លះថ្វាយព្រះក្សីររស ស្រ្តីខ្លះថ្វាយព្រះស្នាន (ផ្ងូតទឹក) ស្រ្តីខ្លះ ថ្នាក់ថ្នម ស្រ្តីខ្លះបីបមថ្នមព ។ ម្នាលភិក្ខុទាំងឡាយ កាលដែលព្រះវិបស្សី-កុមារប្រសូតមកហើយ រាជបុរសទាំងឡាយតែងបាំងនូវស្វេត្រឆ័ត្រទាំងថ្ងៃ ទាំងយប់ ដើម្បីកុំឲ្យត្រជាក់ឬក្តៅ ស្មៅឬធូលី ឬទឹកសន្សើមពាល់ត្រូវបាន ។ ម្នាលភិក្ខុទាំងឡាយ​ មួយទៀត​ កាលដែលព្រះវិបស្សីកុមារប្រសូតមកហើយ​​ រមែងជាទីស្រលាញ់ ជាទីគាប់ចិត្តបស់ជនច្រើនគ្នា ។​​ ម្នាលភិក្ខុទាំងឡាយ ផ្កាឧប្បលក្តី ផ្កាឈូកក្រហមក្តី ផ្កាឈូកសក្តី តែងជាទីស្រលាញ់ ជាទីគាប់ ចិត្តរបស់ជនច្រើនគ្នា មានឧប្បមាដូចម្តេចមិញ ម្នាលភិក្ខុទាំងឡាយ ព្រះ វិបស្សីកុមាររមែងជាទីស្រឡាញ់ ជាទីគាប់ចិត្តរបស់ជនច្រើនគ្នា ក៏មាន ឧបមេយ្យដូច្នោះឯង ។ មានដំណាលថា ព្រះវិបស្សីកុមារនោះ គេតែង ដណ្តើមបីពផ្លាស់ប្តូរគ្នា ។ ម្នាលភិក្ខុទាំងឡាយ កាលដែលព្រះវិបស្សីកុមារ ប្រសូតមកហើយ មានសំឡេងស្រទន់ មានសំឡេងក្បោះក្បាយ មាន សំឡេងផ្អែមល្ហែម មានសំឡេងគួរឲ្យអ្នកផងស្រឡាញ់ ។ ម្នាលភិក្ខុទាំង ឡាយ សកុណជាតិឈ្មោះករវិក ដែលនៅលើភ្នំហេមពាន្ត មានសំឡេង ស្រទន់ មានសំឡេងក្បោះក្បាយ មានសំឡេងផ្អែមល្ហែម មានសំឡេងគួរឲ្យ អ្នកផងស្រឡាញ់ដូចម្តេចមិញ ម្នាលភិក្ខុទាំងឡាយ ព្រះវិបស្សីកុមារក៏មាន សំឡេងស្រទន់ មានសំឡេងក្បោះក្បាយ មានសំឡេងផ្អែមល្ហែម មាន សំឡេងគួរឲ្យអ្នកផងស្រឡាញ់ ដូច្នោះដែរ ។ ម្នាលភិក្ខុទាំងឡាយ កាល ដែលព្រះវិបស្សីកុមារប្រសូតមកហើយ មានចក្ខុដូចជាទិព្វ កើតអំពីកម្ម-វិបាក កើតមានប្រាកដ អាចមើលឃើញនូវទីឆ្ងាយចំនួនមួយយោជន៍ ដោយ ជុំវិញបាន ទាំងវេលាថ្ងៃទាំងវេលាយប់ ។ ម្នាលភិក្ខុទាំងឡាយ ព្រះវិស្សី-កុមារដែលប្រសូតមកហើយ តែងសម្លឹងមើលមិនប៉ប្រិច ម្នាលភិក្ខុទាំងឡាយ ទេវតាទាំងឡាយ ដែលឋិតនៅក្នុងស្ថានត្រៃត្រិង្ស តែងសម្លឹងមើលមិនប៉ប្រិច យ៉ាងណាមិញ ម្នាល​ភិក្ខុទាំងឡាយ ព្រះវិបស្សីកុមារ ក៏តែងសម្លឹងមើលមិន ប៉ប្រិចយ៉ាងនោះឯង ។ ម្នាលភិក្ខុទាំងឡាយ កាលដែលព្រះវិបស្សីកុមារ ប្រសូតមកហើយ ព្រះនាមថាវិបស្សី ក៏កើតឡើងប្រាកដ ។ ម្នាលភិក្ខុ ទាំឡាយ គ្រានោះឯង ព្រះបាទពន្ធុមៈគង់ក្នុងទីជម្រះក្តី ទ្រង់ញ៉ាំងព្រះ វិបស្សីកុមារឲ្យគង់លើព្រះឧរុពិភាក្សាក្តីទាំងឡាយ ។ ម្នាលភិក្ខុទាំងឡាយ មានដំណាលថា ក្នុងកាលនោះ ព្រះវិបស្សីកុមារគង់នៅនាព្រះឧរុព្រះបិតា ពិចារណាទៅ ក៏ដឹងច្បាស់នូវសេចក្តីទាំឡាយដោយញាណ ។ ព្រះវិបស្សី-កុមារពិចារណាទៅហើយក៏ដឹង ច្បាស់នូវក្តីដោយញាណ ។ ម្នាលភិក្ខុទាំង ឡាយ គ្រានោះឯង ព្រះនាមថាវិបស្សី ក៏កើតឡើងដល់ព្រះវិបស្សីកុមារ ដោយសុះសាយ​ទូទៅ ។ ម្នាលភិក្ខុទាំងឡាយ លំដាប់នោះ ព្រះបាទពន្ធុមៈ ឲ្យជាងសង់ប្រាសាទ ៣ ខ្នង សម្រាប់ព្រះវិបស្សីកុមារ (គង់) គឺ ប្រាសាទ ១ សម្រាប់គង់ក្នុងវស្សានរដូវប្រាសាទ​ ១ សម្រាប់គង់ក្នុងហេមន្តរដូវ ប្រាសាទ ១ សម្រាប់គង់ក្នុងគិម្ហរដូវ មានកាមគុណ ៥ ផ្គត់ផ្គង់បម្រុងទុក ។ ម្នាល ភិក្ខុទាំងឡាយ​ មានសេចក្ដីដំណាល​ថា ក្នុងកាលនោះ ព្រះវិបស្សីកុមារមាន សុទ្ធតែពួក (ស្រ្តី) ឥតមានបុរសបម្រើដោយតន្រ្តីទាំងឡាយ នៅលើប្រាសាទ ក្នុងវស្សានរដូវ អស់ ៤ ខែ មិនដែលចុះមកខាងក្រោមប្រាសាទឡើយ ។</p>
        <p>ចប់ ភាណវារៈ ទី ១ ។</p>

        <p><a class='ref km' id='km32' href='#km32'>៣២</a>ម្នាលភិក្ខុទាំងឡាយ ព្រះវិបស្សីកុមារ លុះកន្លងកាលច្រើនរយ ច្រើនពាន់ឆ្នាំទៅ ក៏ត្រាស់ហៅនាយសារថីមកថា ហៃនាយសារថីសម្លាញ់ ស្មើចិត្តអើយ ចូរឯងរៀបទឹមនូវយានទាំងឡាយដែលល្អៗ យើងនឹងទៅកាន់ ទីឱទ្យានមើលទីភូមិដ៏ល្អ ។ ម្នាលភិក្ខុទាំងឡាយ ឯនាយសារថី ក៏ទទួលស្តាប់ ព្រះបន្ទូលនៃព្រះវិបស្សីកុមារថា បពិត្រព្រះសម្មតិទេព ព្រះករុណាថ្លៃ វិសេស ហើយក៏ទឹមនូវយានទាំងឡាយដែលល្អ ៗ រួចហើយ ក្រាបបង្គំទូល ព្រះវិបស្សីកុមារថា បពិត្រព្រះសម្មតិទេព យានទាំងឡាយល្អ ៗ ​ខ្ញុំព្រះអង្គ ទឹមរួចហើយ ឥឡូវនេះ សូមព្រះអង្គកំណត់នូវកាលដ៏គួរចុះ ។ ម្នាលភិក្ខុ ទាំងឡាយ លំដាប់នោះព្រះវិបស្សីកុមារ ឡើងគង់យានដ៏ល្អចេញទៅកាន់ ឱទ្យាន ដោយយានទាំងឡាយដែលល្អ ៗ ។ ម្នាលភិក្ខុទាំងឡាយ ព្រះវិបស្សី-កុមារ កាលដែលស្តេចទៅកាន់ឱទ្យាន បានទតទៅឃើញបុរសចាស់ មាន ឆ្អឹងជំនីដូចជាបង្កង់ មានខ្នងកោង មានឈើច្រត់ជាគ្រឿងទប់ទល់ កំពុង ញាប់ញ័រ ក្រហល់ក្រហាយ មានវ័យកន្លងហើយ លុះឃើញហើយក៏ត្រាស់ ហៅនាយសារថីមកថា ហៃនាយសារថីជាសម្លាញ់ស្មើចិត្តអើយ ចុះបុរស នេះ ធ្វើដូចម្តេច បានជាសក់គាត់មិនដូចជាសក់អ្នកឯទៀត ទាំងកាយគាត់ ក៏មិនដូចកាយអ្នកឯទៀតដែរ ។ នាយសារថីក្រាបបង្គំទូលថា បពិត្រព្រះ សម្មតិទេព នោះឯងហៅថាបុរសចាស់ ។ ហៃនាយសារថីជាសម្លាញ់ស្មើ ចិត្តអើយ ចុះដូចម្តេច បុរសនុ៎ះ បានជាឈ្មោះថាបុរសចាស់ ។ បពិត្រព្រះ សម្មតិទេព ឯបុរសនេះបានជា ឈ្មោះថាបុរសចាស់ តពីនេះទៅនុ៎ះ គាត់នឹង មិនរស់នៅយូរប៉ុន្មានទេ ។ ហៃនាយសារថីជាសម្លាញ់ស្មើចិត្តអើយ ទុកជា អាត្មាអញត្រូវមានសេចក្តីចាស់ជាធម្មតា មិនកន្លងសេចក្តីចាស់ទៅបានទេ ឬ​ដូចម្តេច ។ បពិត្រព្រះសម្មតិទេព មនុស្សទាំងអស់គ្នា ទោះព្រះអង្គក្តី យើង ខ្ញុំទាំងឡាយក្តី សុទ្ធតែមានសេចក្តីចាស់ជាធម្មតា មិនកន្លងសេចក្តីចាស់ទៅ បានទេ ។ ហៃនាយសារថីជាសម្លាញ់ស្មើចិត្តអើយ បើដូច្នោះ ការទៅឱទ្យាន ក្នុងថ្ងៃនេះល្មមប៉ុណ្ណឹងហើយ ឯងចូរត្រឡប់អំពីនេះ ទៅកាន់ខាងក្នុងបុរីវិញ ចុះ ។ ម្នាលភិក្ខុទាំងឡាយ នាយសារថីក៏ទទួលស្តាប់ព្រះបន្ទូលព្រះវិបស្សី-កុមារថា បពិត្រព្រះសម្មតិទេព ព្រះករុណាថ្លៃវិសេស ហើយក៏ចេញអំពីទី នោះ ត្រឡប់ទៅខាងក្នុងបុរីវិញទៅ ។ ម្នាលភិក្ខុទាំងឡាយ មានសេចក្តី ដំណាលថា ​ក្នុងកាលនោះ ព្រះវិបស្សីកុមារ លុះទៅដល់ខាងក្នុងបុរីហើយ ក៏មានសេចក្តីព្រួយតូចព្រះទ័យ សញ្ជប់នៅដោយព្រះតម្រិះថា ថ្វឺយ អើហ្ន៎ សេចក្តីចាស់ តែងមានបា្រកដ ដល់សត្វលោកដែលកើតហើយ ។</p>
        <p><a class='ref km' id='km33' href='#km33'>៣៣</a>ម្នាលភិក្ខុទាំងឡាយ គ្រានោះ ព្រះបាទពន្ធុមៈត្រាស់បង្គាប់ឲ្យ រាជបុរស ហៅនាយសារថីមកហើយ ទ្រង់មានព្រះបន្ទូលថា នែនាយសារថី សម្លាញ់ស្មើចិត្តអើយ កុមារមានសេចក្តីត្រេចអរក្នុងឱទ្យានដែរឬ នែនាយ សារថី សម្លាញ់ស្មើចិត្តអើយ កុមារមានចិត្តរីករាយក្នុងឱទ្យានដែរឬ ។ នាយសារថីក្រាបបង្គំទូលថា បពិត្រព្រះសម្មតិទេព ព្រះរាជកុមារមិនមាន សេចក្តីត្រេកអរក្នុងឱទ្យានទេ បពិត្រព្រះសម្មតិទេព ព្រះរាជកុមារមិនមាន ព្រះទ័យរីករាយក្នុងឱទ្យានទេ ។ នែនាយសារថី សម្លាញ់ស្មើចិត្ត កាលដែល កុមារចេញទៅកាន់ឱទ្យានបានឃើញអ្វីខ្លះដែរឬ ។ បពិត្រសម្មតិទេព កាល ដែលព្រះរាជកុមារស្តេចទៅកាន់ឱទ្យាន បានទតឃើញបុរសចាស់ មានឆ្អឹង ជំនីដូចបង្កង់ មានខ្នងកោង មានឈើច្រត់ជាគ្រឿងទប់ទល់ កំពុងញ័ររន្ធត់ ក្រហល់ក្រហាយ មានវ័យកន្លងហើយ លុះទតឃើញហើយ ក៏មានព្រះ បន្ទូលដូច្នេះនឹងខ្ញុំព្រះអង្គថា ហៃនាយសារថី សម្លាញ់ស្មើចិត្ត ចុះបុរសនុ៎ះ ដូចម្តេច បានជាសក់គាត់មិនដូចជាសក់អ្នកទាំងឡាយឯទៀត ទាំងកាយ របស់គាត់ ក៏មិនដូចកាយអ្នកទាំងឡាយឯទៀតដែរ ខ្ញុំព្រះអង្គក្រាបបង្គំទូល ថា បពិត្រព្រះសម្មតិទេព នុ៎ះឯងឈ្មោះថាបុរសចាស់ ព្រះរាជកុមារសួរ ទៀតថា នែនាយសារថី សម្លាញ់ស្មើចិត្ត ចុះដូចម្តេចបុរសនុ៎ះ បានជាឈ្មោះ ថាចាស់ ខ្ញុំព្រះអង្គក្រាបបង្គំទូលថា បពិត្រសម្មតិទេព បុរសនុ៎ះបានជា ឈ្មោះថា បុរសចាស់ តពីនេះទៅ​​ គាត់នឹងមិនរស់នៅបានយូរប៉ុន្មានទេ ព្រះរាជកុមារ​​​សួរទៀតថា ហៃនាយសារថី សម្លាញ់ស្មើចិត្ត ទុកជាអាត្មាអញ ក៏ចាស់ជាធម្មតា មិនកន្លងនូវសេចក្តីចាស់ទៅបានទេឬដូចម្តេច ខ្ញុំព្រះអង្គ ក្រាបបង្គំទូលថា បពិត្រសម្មតិទេព មនុស្សទាំងឡាយគ្រប់គ្នា ទោះព្រះអង្គក្តី ទោះយើងខ្ញុំទាំងឡាយក្តី សុទ្ធតែមានសេចក្តីចាស់ជាធម្មតា មិនកន្លងនូវ សេចក្តីចាស់ទៅបានឡើយ ព្រះរាជកុមារក៏មានព្រះបន្ទូលថា ហៃនាយ សារថី សម្លាញ់ស្មើចិត្ត បើដូច្នោះការទៅឱទ្យានក្នុងថ្ងៃនេះល្មម ប៉ុណ្ណឹង ហើយ ឯងចូរត្រឡប់អំពីទីនេះទៅកាន់ខាងក្នុងបុរីវិញ បពិត្រព្រះសម្មតិទេព ខ្ញុំព្រះអង្គ ក៏ទទួលស្តាប់ព្រះបន្ទូលនៃព្រះវិបស្សីកុមារថា បពិត្រព្រះសម្មតិ-ទេព ព្រះករិណាថ្លៃវិសេស ហើយក៏ចេញអំពីទីនោះ ត្រឡប់មកខាងក្នុងបុរី វិញ បពិត្រព្រះសម្មតិទេព ឯព្រះកុមារនោះ លុះទៅល់ខាងក្នុងបុរីហើយ ក៏មានសេចក្ដីទុក្ខ តូចព្រះទ័យ​ សញ្ជប់សញ្ជឹងថា ថ្វឺយ អើហ្ន៎ សេចក្ដីចាស់ តែងមានប្រាកដដល់សត្វ​លោកដែលកើតហើយ ។ ម្នាលភិក្ខុទាំងឡាយ គ្រា នោះឯង ព្រះបាទពន្ធុមៈទ្រង់មានព្រះ​តម្រិះដូច្នេះថា កុំឲ្យវិបស្សីកុមារខាន សោយរាជ្យឡើយ កុំឲ្យវិបស្សីកុមារចេញចាក​គេហដ្ឋានទៅបួសឡើយ កុំឲ្យ ពាក្យនៃពួកព្រាហ្មណ៍ហោរាទៀងឡើយ ។ ម្នាលភិក្ខុ​ទាំងឡាយ លំដាប់ នោះ ព្រះបាទពន្ធុមៈក៏ទ្រង់ផ្គត់ផ្គង់បម្រុងកាមគុណ ៥ ឲ្យច្រើនឡើង​ទៀត ធ្វើយ៉ាងណាឲ្យតែព្រះ វិបស្សីកុមារបានសោយរាជសម្បត្តិ ធ្វើយ៉ាងណាឲ្យ តែ​ព្រះវិបស្សីកុមារខានចេញចាកគេហដ្ឋាន ទៅទ្រង់ព្រះផ្នួស ធ្វើយ៉ាងណា ឲ្យតែពាក្យ​នៃព្រាហ្មណ៍ជាហោរាខុសទៅវិញ ។ ម្នាលភិក្ខុទាំងឡាយ ឮថា ក្នុងកាលនោះ ព្រះវិបស្សីកុមារ ឆ្អែតស្កប់ស្កល់ មានគ្រប់ព្រមដោយ កាមគុណទាំង ៥ ។</p>
        <p><a class='ref km' id='km34' href='#km34'>៣៤</a>ម្នាលភិក្ខុទាំងឡាយ លំដាប់តមក ព្រះវិបស្សកុមារ (លុះកន្លង កាល) ច្រើនឆ្នាំទៅ ។ បេ ។​​ ម្នាលភិក្ខុទាំងឡាយ កាលដែលព្រះវិបស្សីកុមារ ស្ដេចទៅកាន់ឱទ្យាន បានទតឃើញបុរសមានអាពាធ​ ដល់នូវសេចក្ដីទុក្ខ ឈឺធ្ងន់ ដេកត្រាំក្នុងទឹកមូត្រ និងលាមករបស់ខ្លួន មានជនទាំងឡាយដទៃ លើកឲ្យ​ក្រោកឡើង មានជនទាំងឡាយដទៃផ្ដេកឲ្យដេក លុះទតឃើញ ហើយ ក៏ត្រាស់សួរនាយសារថីថា ហៃ​នាយសារថី សម្លាញ់ស្មើចិត្ត ចុះបុរស នេះធ្វើដូចម្ដេច បានជាភ្នែករបស់គាតមិនដូចភ្នែក ពួកជនដទៃទាំងក្បាល របស់គាត់ ក៏មិនដូចជាក្បាលពួកជនដទៃ ។ នាយសារថីក្រាប បង្គំទូលថា បពិត្រព្រះសម្មតិ​ទេព បុរសនុ៎ះឈ្មោះថាបុរសឈឺ ។ ហៃនាយសារថី សម្លាញ់ស្មើចិត្ត ចុះបុរសនុ៎ះព្រោះហេតុដូចម្ដេច បានជាឈ្មោះថាបុរសឈឺ ។ បពិត្រព្រះសម្មតិទេព បុរសនុ៎ះធ្វើដូចម្ដេច នឹងឲ្យរួចចាកជំងឺនោះបាន​ (ព្រោះហេតុនោះ) បានជាឈ្មោះថាបុរសឈឺ ។ ហៃនាយសារថី សម្លាញ់ ស្មើចិត្ត ចុះចំណែកអាត្មាអញ​មានជំងឺជាធម្មតា មិនកន្លងរួចសេចក្ដីឈឺចាប់ ទៅបានទេឬដូចម្ដេច ។ បពិត្រព្រះសម្មតិទេព មនុស្សទាំងឡាយគ្រប់គ្នា ទោះព្រះអង្គក្ដី ទោះយើងខ្ញុំទាំងឡាយក្ដី សុទ្ធតែជាអ្នកមានជំងឺជាធម្មតា មិនកន្លងសេចក្ដីឈឺចាប់ទៅបានឡើយ ។ នែនាយសារថី សម្លាញ់ស្មើចិត្ត បើដូច្នោះ ការទៅឱទ្យានក្នុង​ថ្ងៃនេះល្មមប៉ុណ្ណឹងហើយ ឯងចូរប្រញាប់ចេញ អំពីទីនេះត្រឡប់ទៅកាន់ខាងក្នុងបុរីវិញ ។ ម្នាលភិក្ខុទាំង​ឡាយ នាយសារថី ទទួលស្ដាប់ព្រះបន្ទូលព្រះវិបស្សីកុមារដោយពាក្យថា បពិត្រព្រះសម្មតិទេព ព្រះករុណាថ្លៃវិសេស ហើយក៏ចេញអំពីឱទ្យាននោះ ត្រឡប់មកកាន់ខាង ក្នុងបុរីវិញ ។ ម្នាលភិក្ខុទាំងឡាយ មានសេចក្ដីដំណាលថា ក្នុងកាលនោះ ព្រះវិបស្សីកុមារ លុះទៅដល់ខាងក្នុងបុរីហើយ ក៏មាន​សេចក្ដីទុក្ខ តូចព្រះ ទ័យ សញ្ជប់សញ្ជឹងថា ថ្វឺយ​ អើហ្ន៎ ជរាតែង មានប្រាកដ ព្យាធិតែងមាន ប្រាកដដល់​សត្វលោកដែលកើតហើយ ។</p>
        <p><a class='ref km' id='km35' href='#km35'>៣៥</a>ម្នាលភិក្ខុទាំងឡាយ លំដាប់នោះ ព្រះបាទពន្ធុមៈទ្រង់មានព្រះ បន្ទូលឲ្យ ហៅនាយសារថីមក​ហើយ ត្រាស់ដូច្នេះថា នែនាយសារថី សម្លាញ់ ស្មើចិត្ត កុមារមានសេចក្ដីត្រេកអរក្នុងឱទ្យានដែរឬ ​នែនាយសារថី សម្លាញ់ ស្មើចិត្ត កុមារមានចិត្ត រីករាយក្នុងឱទ្យានដែរឬ ។ នាយសារថីក្រាបបង្គំទូល ថា បពិត្រព្រះសម្មតិទេព ព្រះរាជកុមារមិនបានត្រេកអរក្នុងទីឱទ្យានទេ បពិត្រព្រះសម្មតិទេព ព្រះរាជកុមារមិនបានព្រះទ័យរីករាយ ក្នុងទីឱទ្យាន ទេ ។ នែនាយសារថី សម្លាញ់ស្មើ​ចិត្ត ចុះកាលដែលកុមារទៅកាន់ឱទ្យាន បានឃើញអ្វីខ្លះ ។ បពិត្រព្រះសម្មតិទេព កាលដែលព្រះរាជ​កុមារ ស្ដេចទៅ កាន់ឱទ្យាន បានឃើញបុរសមានអាពាធ ឈឺធ្ងន់ ដល់នូវសេចក្ដីទុក្ខ ដេក នៅក្នុងទឹក​មូត្រនិងលាមកខ្លួន ដែលជនទាំងឡាយដទៃកំពុងលើកឲ្យក្រោក ជនទាំងឡាយដទៃកំពុងផ្ដេកឲ្យដេក លុះទតឃើញហើយ ក៏ទ្រង់ត្រាស់សួរ ខ្ញុំព្រះអង្គដូច្នេះថា ហៃនាយសារថី សម្លាញ់ស្មើចិត្ត ចុះបុរសនេះ​ធ្វើដូចម្ដេច បានជាភ្នែករបស់គាត់ មិនដូចជាភ្នែកជនដទៃ ទាំងក្បាលរបស់គាត់ ក៏មិន ដូចក្បាលពួកជនដទៃ​​ដែរ ខ្ញុំព្រះអង្គក្រាបបង្គំទូលថា បពិត្រព្រះសម្មតិទេព ឯបុរសនុ៎ះ ឈ្មោះថាបុរសឈឺ ទើបព្រះរាជកុមារ​សួរ ទៀតថា នែនាយសារថី ជាសម្លាញ់ស្មើចិត្ត ចុះបុរសនុ៎ះ ហេតុដូចម្ដេចបានជាឈ្មោះថា​ បុរសឈឺ ខ្ញុំព្រះអង្គក្រាបបង្គំទូលថា បពិត្រព្រះសម្មតិទេព បុរសនុ៎ះធ្វើដូចម្ដេចនឹងឲ្យ រួចចាកជំងឺនោះបាន (ព្រោះហេតុនោះ) បានជាឈ្មោះថា បុរសឈឺ ទើបព្រះ រាជកុមារ សួរទៀតថា នែនាយសារថីជាសម្លាញ់​ស្មើចិត្ត ចុះចំណែកអាត្មា អញមានជំងឺជាធម្មតា មិនកន្លងសេចក្ដីឈឺចាប់ទៅបានទេឬ ខ្ញុំព្រះអង្គក្រាប​បង្គំទូលថា បពិត្រព្រះសម្មតិទេព មនុស្សទាំងឡាយគ្រប់គ្នា ទោះព្រះអង្គក្ដី ទោះយើងខ្ញុំទាំងឡាយក្ដី​ សុទ្ធ​តែមានជំងឺជាធម្មតា​ មិនកន្លងសេចក្ដីឈឺចាប់ ទៅបានឡើយ ឯព្រះរាជកុមារក៏មានព្រះបន្ទូលថា នែនាយ​សារថី សម្លាញ់ ស្មើចិត្ត បើដូច្នោះ ការទៅឱទ្យានក្នុងថ្ងៃនេះល្មមប៉ុណ្ណឹងហើយ​ឯងចូរចេញ អំពីទីនេះ​ ត្រឡប់ទៅកាន់ខាងក្នុងបុរីវិញ បពិត្រព្រះសម្មតិទេព ខ្ញុំព្រះអង្គ ទទួលស្ដាប់ព្រះវិបស្សីកុមារ ដោយពាក្យ​ថា បពិត្រព្រះសម្មតិទេព ព្រះ ករុណាថ្លៃវិសេស ហើយក៏ចេញអំពីឱទ្យាននោះ ត្រឡប់មកខាងក្នុងបុរីវិញ បពិត្រព្រះសម្មតិទេព លុះព្រះរាជកុមារនុ៎ះ ទៅដល់ខាងក្នុងបុរីហើយ ក៏មានសេចក្ដីទុក្ខ តូចព្រះទ័យ សញ្ជប់សញ្ជឹងថា ថ្វឺយ​ អើហ្ន៎ ជរាតែងមាន ប្រាកដ ព្យាធិតែងមានប្រាកដដល់សត្វ លោកដែលកើត​ហើយ ។ ម្នាលភិក្ខុ ទាំងឡាយ លំដាប់នោះឯង ព្រះបាទពន្ធុមៈមានព្រះតម្រិះដូច្នេះថា កុំឲ្យ វិបស្សីកុមារ​ខានសោយរាជ្យឡើយ កុំឲ្យវិបស្សីកុមារ បានចេញចាក គេហដ្ឋានទៅបួសឡើយ កុំឲ្យពាក្យនៃពួក​​ព្រាហ្មណ៍ជាហោរាទៀងឡើយ ។ ម្នាលភិក្ខុទាំងឡាយ គ្រានោះឯង ព្រះបាទពន្ធុមៈផ្គត់ផ្គង់បម្រុងកាម​គុណ ទាំង ៥​ ច្រើន ឡើងទៀត ធ្វើយ៉ាងណា ឲ្យតែព្រះវិបស្សីកុមារនៅសោយ រាជសម្បត្តិបាន ធ្វើយ៉ាង​ណា ឲ្យតែព្រះវិបស្សីកុមារខានចេញចាកគេហ-ដ្ឋានទៅទ្រង់ព្រះផ្នួស ធ្វើយ៉ាងណាឲ្យ តែពាក្យនៃពួក​ព្រាហ្មណ៍ជាហោរា ខុសទៅវិញ ។ ម្នាលភិក្ខុទាំងឡាយ មានសេចក្ដីដំណាលថា ក្នុងកាលនោះ ព្រះវិបស្សីកុមារទ្រង់ឆ្អែតស្កប់ស្កល់ ប្រកបព្រមដោយកាមគុណទាំង ៥​ ។ បេ ។</p>
        <p><a class='ref km' id='km36' href='#km36'>៣៦</a>ម្នាលភិក្ខុទាំងឡាយ កាលដែលព្រះវិបស្សីកុមារចេញទៅកាន់ ឱទ្យាន បានទតឃើញពពួក​មហាជន កំពុងប្រជុំគ្នាធ្វើគ្រឿងសែង​ដោយ សំពត់មានពណ៌ក្រហមផ្សេង ៗ ទាំងឡាយ លុះឃើញ​ហើយក៏ត្រាស់សួរ នាយសារថីថា ហៃនាយសារថី សម្លាញ់ស្មើចិត្ត ចុះពពួកមហាជននោះ ប្រជុំ គ្នាធ្វើ​គ្រឿងសែងដោយសំពត់មានពណ៌ក្រហមផ្សេងៗ ទាំងឡាយដើម្បីអ្វី ។ នាយសារថីក្រាបបង្គំទូលថា បពិត្រព្រះសម្មតិទេព បុរសនុ៎ះ ឈ្មោះថាធ្វើ មរណកាលហើយ ។ ហៃនាយសារថី សម្លាញ់ស្មើចិត្ត បើដូច្នោះ ឯងចូរ បររថទៅត្រង់ទីដែលបុរសធ្វើមរណកាសនោះ​ (ឋិតនៅ) ។ ម្នាលភិក្ខុទាំង ឡាយ នាយសារថី​ទទួលស្ដាប់ព្រះបន្ទូលព្រះវិបស្សីកុមារ ដោយពាក្យថា បពិត្រព្រះសម្មតិទេព ព្រះករុណាថ្លៃវិសេស ហើយក៏បររថសំដៅទៅត្រង់ទី ដែលបុរសធ្វើមរណកាលនោះ (ឋិតនៅ) ។ ម្នាលភិក្ខុទាំងឡាយ ព្រះ​វិបស្សី-កុមារបានទតទៅឃើញបុរស ដែលធ្វើមរណកាលទៅកាន់បរលោកហើយ លុះទតឃើញហើយ​ ក៏ត្រាស់សួរនាយសារថីថា ហៃនាយសារថីជាសម្លាញ់ ស្មើចិត្ត ចុះបុរសនុ៎ះ ដូចម្ដេច បានជាហៅថាធ្វើមរណកាល ។ នាយសារថី ក្រាបបង្គំទូលថា បពិត្រព្រះសម្មតិទេព បុរសនុ៎ះឯង បានជាឈ្មោះថាធ្វើ មរណកាល (ព្រោះថា) ក្នុងកាល­ឥឡូវនេះ មាតាក្ដី បិតាក្ដី ញាតិសាលោហិត ទាំងឡាយដទៃក្ដី លែង​ឃើញបុរសនោះហើយ ទាំងបុរសនោះ សោតក៏ លែងឃើញមាតាបិតានិងញាតិសាលោហិតទាំងឡាយ​ដទៃដែរ ។ ហៃនាយ សារថីជាសម្លាញ់ស្មើចិត្ត ចុះចំណែកអាត្មាអញ មានសេចក្ដីស្លាប់ជាធម្មតា មិនកន្លងសេចក្ដីស្លាប់ទៅបាន ទោះព្រះបរមបពិត្រ (ជាព្រះវរបិតា) ក្ដី​ ព្រះ នាងទេវី (ជាព្រះវរមាតា) ក្តី ព្រះញាតិសាលោហិតទាំងឡាយដទៃក្ដី លែង បានឃើញនូវអាត្មាអញ ទាំងអាត្មាអញក៏លែងបានឃើញ​នូវព្រះបរមបពិត្រ ព្រះនាងទេវី និងព្រះញាតិសាលោហិត ទាំងឡាយដទៃដែរឬដូចម្ដេច ។ នាយសារថី ក្រាបបង្គំទូលថា​ បពិត្រព្រះសម្មតិទេព មនុស្សទាំងឡាយគ្រប់ គ្នា ទោះព្រះអង្គក្ដី យើងខ្ញុំទាំងឡាយក្ដី​ សុទ្ធតែមានសេចក្ដីស្លាប់ជាធម្មតា មិនកន្លងសេចក្ដីស្លាប់ទៅបានឡើយ ទាំងព្រះបរមបពិត្រក្ដី ព្រះនាង​ទេវីក្ដី ព្រះញាតិសាលោហិតទាំងឡាយដទៃក្ដី ក៏លែងបានឃើញព្រះអង្គ ទាំងព្រះ អង្គសោត ក៏លែងបាន​ឃើញព្រះបរមបពិត្រ ព្រះនាងទេវី និងព្រះញាតិ សាលោហិតទាំងឡាយដទៃដែរ ។ ហៃនាយសារថី ជាសម្លាញ់ស្មើចិត្ត បើ ដូច្នោះ ការទៅឱទ្យានក្នុងថ្ងៃនេះ ល្មមប៉ុណ្ណឹងហើយ ឯងចូរចេញអំពីទីនេះ ត្រឡប់ទៅកាន់ខាងក្នុងបុរីវិញចុះ ។ ម្នាលភិក្ខុទាំងឡាយ នាយសារថីទទួល ស្ដាប់ព្រះបន្ទូលនៃព្រះវិបស្សីកុមារ ​ដោយពាក្យថា បពិត្រព្រះសម្មតិទេព ព្រះករុណាថ្លៃវិសេស ហើយក៏ចេញអំពីទីនោះ ត្រឡប់មកខាងក្នុង​នៃបុរីវិញ ។ ម្នាលភិក្ខុទាំងឡាយ មានសេចក្ដីដំណាលថា ក្នុងកាលនោះព្រះវិបស្សីកុមារ លុះស្ដេចទៅ​ដល់ខាងក្នុងបុរីហើយ ក៏មានសេចក្ដីទុក្ខ តូចព្រះទ័យ សញ្ជប់ សញ្ជឹងថា ថ្វឺយ អើហ្ន៎ ជរាតែងមានប្រាកដ ព្យាធិតែងមានប្រាកដ មរណៈ តែងមានប្រាកដ ដល់សត្វលោកដែលកើតហើយ ។</p>
        <p><a class='ref km' id='km37' href='#km37'>៣៧</a>ម្នាលភិក្ខុទាំងឡាយ គ្រានោះឯង ព្រះបាទពន្ធុមៈទ្រង់ត្រាស់ បង្គាប់ឲ្យរាជបុរស ហៅ​នាយសារថីមកហើយ ទ្រង់មានព្រះបន្ទូលសួរដូច្នេះ ថា នែនាយសារថី ជាសម្លាញ់ស្មើចិត្ត កុមារមាន​សេចក្ដីត្រេកអរចំពោះ ឱទ្យានដែរឬ នែនាយសារថី ជាសម្លាញ់ស្មើចិត្ត​ កុមារមានចិត្តរីករាយក្នុង ឱទ្យាន​ដែរឬ ។ នាយសារថីក្រាបបង្គំទូលថា បពិត្រព្រះសម្មតិទេព ព្រះរាជ-កុមារមិនបានត្រេកអរចំពោះឱទ្យាន​ទេ​ បពិត្រព្រះសម្មតិទេព ព្រះរាជកុមារ មិនមានព្រះទ័យរីករាយ ក្នុងឱទ្យានទេ ។ នែនាយសារថី ជាសម្លាញ់ស្មើចិត្ត ចុះកាលដែលកុមារ ចេញទៅកាន់ឱទ្យាន បានឃើញអ្វីខ្លះ ។ នាយសារថី ក្រាបបង្គំទូលថា បពិត្រព្រះសម្មតិទេព កាលដែលព្រះរាជកុមារស្តេចទៅ កាន់ឱទ្យាន បានទតពពួកមហាជន កំពុងប្រជុំគ្នាធ្វើគ្រឿងសែងដោយ សំពត់ទាំងឡាយ មានពណ៌ក្រហមផ្សេងៗ លុះទតឃើញហើយ ទ្រង់មាន ព្រះបន្ទូលដូច្នេះនឹងខ្ញុំព្រះអង្គថា នែនាយសារថីជាសម្លាញ់ស្មើចិត្ត ពពួក មហាជននោះ ប្រជុំគ្នាធ្វើគ្រឿងសែងដោយសំពត់ទាំងឡាយ មានពណ៌ ក្រហមផ្សេង ៗ ដើម្បីអ្វីខ្ញុំព្រះអង្គក្រាបបង្គំទូលថា បពិត្រព្រះសម្មតិទេព បុរសនុ៎ះឯងឈ្មោះថា ធ្វើមរណកាលហើយ ទើបព្រះរាជកុមារបង្គាប់ខ្ញុំព្រះ អង្គថា ហៃនាយសារថីជាសម្លាញ់ស្មើចិត្ត បើដូច្នោះ បុរសនោះធ្វើមរណ-កាលក្នុងទីណា ចូរបររថទៅក្នុងទីនោះ បពិត្រព្រះសម្មតិទេព ខ្ញុំព្រះអង្គក៏ ទទួលស្តាប់ព្រះបន្ទូល នៃព្រះវិបស្សីកុមារដោយពាក្យថា បពិត្រព្រះសម្មតិ-ទេព ព្រះករុណាវិសេស ហើយក៏បររថសំដៅទៅទីដែលបុរសធ្វើមរណ-កាលនោះ (ឋិតនៅ) បពិត្រព្រះសម្មតិទេព ព្រះរាជកុមារ ក៏បានទតឃើញ បុរសដែលធ្វើមរណកាលទៅកាន់លោកខាងមុខ លុះទតឃើញហើយ ទ្រង់ មានព្រះបន្ទូលដូច្នេះនឹងខ្ញុំព្រះអង្គថា ហៃនាយសារថី ជាសម្លាញ់ស្មើចិត្ត ចុះបុរសនុ៎ះ ហេតុដូចម្តេច បានជាឈ្មោះថាធ្វើមរណកាល ខ្ញុំព្រះអង្គក្រាប បង្គំទូលថា បពិត្រព្រះសម្មតិទេព ឯបុរសនុ៎ះ បានជាឈ្មោះថាធ្វើមរណ-កាល (ព្រោះថា) ក្នុងកាលឥឡូវនេះ មាតាក្តី បិតាក្តី ញាតិសាលោហិតទាំង ឡាយដទៃក្តី លែងបានឃើញបុរសនុ៎ះហើយ ទាំងបុរសនោះសោត ក៏លែង បានឃើញមាតាបិតា និងញាតិសាលោហិតទាំងឡាយដទៃដែរ ទើបព្រះ-រាជកុមារត្រាស់សួរទៀតថា​ ហៃនាយសារថី ជាសម្លាញ់ស្មើចិត្ត ចុះចំណែក អាត្មាអញមានសេចក្តីស្លាប់ ជាធម្មតាមិនកន្លង សេចក្តីស្លាប់ទៅបាន ទោះ ព្រះបរមបពិត្រក្តី ព្រះនាងទេវីក្តី ព្រះញាតិសាលោហិតទាំងឡាយដទៃក្តី លែងបានឃើញអាត្មាអញហើយ ទាំងអាត្មាអញសោត ក៏លែងបានឃើញ ព្រះបរមបពិត្រ ព្រះនាងទេវីនិងញាតិ សាលោហិតទាំងឡាយដទៃដែរឬ ខ្ញុំព្រះអង្គក្រាបបង្គំទូលថា បពិត្រព្រះសម្មតិទេព មនុស្សទាំងឡាយគ្រប់គ្នា ទោះព្រះអង្គក្តី យើងខ្ញុំទាំងឡាយក្តី សុទ្ធតែមានសេចក្តីស្លាប់ជាធម្មតា មិន កន្លងសេចក្តីស្លាប់ទៅបាន ទាំងព្រះបរមបពិត្រក្តី ព្រះនាងទេវីក្តី ព្រះញាតិ សាលោហិតទាំងឡាយដទៃក្តី នឹងលែងបានឃើញព្រះអង្គ ទាំងព្រះអង្គ សោត ក៏នឹងលែងបានឃើញព្រះបរមបពិត្រ ព្រះនាងទេវី ព្រះញាតិ​សា-លោហិតទាំងឡាយដទៃដែរ ទើបព្រះរាជកុមារមានព្រះបន្ទូលថា​​ ហៃនាយ សារថី​ ជាសម្លាញ់ស្មើចិត្ត​ បើដូច្នោះ ការទៅឱទ្យានក្នុងថ្ងៃនេះ ល្មមប៉ុណ្ណឹង ហើយ ចូរចេញអំពីទីនេះ ត្រឡប់ទៅខាងក្នុងបុរីវិញចុះ បពិត្រព្រះសម្មតិ-ទេព ខ្ញុំព្រះអង្គទទួលស្តាប់ព្រះបន្ទូល នៃព្រះវិបស្សីកុមារដោយពាក្យថា បពិត្រព្រះអង្គ ព្រះករុណាវិសេស ហើយក៏ចេញអំពីទីនោះ ត្រទ្បប់មកខាង ក្នុងបុរីវិញ បពិត្រព្រះសម្មតិទេព ឯព្រះរាជកុមារនោះ លុះសេ្តចទៅដល់ ខាងក្នុងបុរីហើយ ក៏មានសេចក្តីទុក្ខតូចព្រះទ័យ សញ្ជប់សញ្ជឹងថា ថ្វឺយ អើហ្ន៎ ជរាតែងមានប្រាកដ ព្យាធិតែងមានប្រាកដ មរណៈតែងមានប្រាកដ ដល់សត្វលោកដែលកើតហើយ ។ ម្នាលភិក្ខុទាំងទ្បាយ លំដាប់នោះឯង ព្រះបាទពន្ធុមៈទ្រង់មានព្រះតម្រិះ ដូច្នេះថា កុំឲ្យវិបស្សីកុមារខានសោយ រាជ្យឡើយ កុំឲ្យវិបស្សីកុមារបានចេញចាកគេហដ្ឋានទៅបួសឡើយ កុំឲ្យ ពាក្យរបស់ពួកព្រាហ្មណ៍ ជាហោរាពិតឡើយ ។ ម្នាលភិក្ខុទាំងឡាយ គ្រា នោះឯង ព្រះបាទពន្ធុមៈទ្រង់ផ្គត់ផ្គង់កាមគុណទាំង ៥ ច្រើនឡើងទៀត ធ្វើយ៉ាងណា ឲ្យតែព្រះវិបស្សីកុមារសោយរាជសម្បត្តិបាន ធ្វើយ៉ាងណា ឲ្យ តែព្រះវិបស្សីកុមារ ខានចេញចាកគេហដ្ធានទៅបួស ធ្វើយ៉ាងណា ឲ្យតែ ពាក្យរបស់ពួកញ្រហ្មណ៍ជាហោរាទៅជាពាក្យខុស ។ ម្នាលភិក្ខុទាំងឡាយ មានសេចក្តីដំណាលថា​ ក្នុងកាលនោះ ព្រះវិបស្សីកុមារទ្រង់ឆ្អែតស្កប់ស្កល់ ប្រកបព្រមដោយកាមគុណទាំង ៥ ។ </p>
        <p><a class='ref km' id='km38' href='#km38'>៣៨</a>ម្នាលភិក្ខុទាំងឡាយ លំដាប់តមក ព្រះវិបស្សីកុមារ លុះកន្លងឆ្នាំ ច្រើនរយ ច្រើនពាន់ទៅ ទ្រង់ហៅនាយ សារថីមកថា ហៃនាយសារថីជា សម្លាញ់ស្មើចិត្ត ចូរឯងទឹមយានទាំងឡាយដែលល្អ ៗ យើងនឹងទៅកាន់ ឱទ្យានដើម្បីមើលនូវទីល្អៗ ។ ម្នាលភិក្ខុទាំងឡាយ នាយសារថីទទួលស្តាប់ ព្រះបន្ទូលនៃព្រះវិបស្សីកុមារ ដោយពាក្យថា បពិត្រព្រះអង្គ ព្រះករុណា វិសេស ហើយក៏ទឹមយានទាំងឡាយដែលល្អៗ រួចក្រាបបង្គំទូលដល់ព្រះ វិបស្សីកុមារថា បពិត្រព្រះសម្មតិទេព យានទាំងឡាយដែលល្អៗ ខ្ញុំព្រះអង្គ បានទឹមស្រេចហើយ ឥឡូវនេះ សូមទ្រង់ជ្រាបនូវកាលដ៏គួរ ។ ម្នាលភិក្ខុ ទាំងឡាយ លំដាប់នោះ ព្រះវិបស្សីកុមារទ្រង់ឡើងកាន់យានដ៏ល្អ ហើយ ស្តេចទៅកាន់ឱទ្យាន ដោយយានទាំងឡាយដ៏ល្អៗ ។ ម្នាលភិក្ខុទាំងឡាយ កាលព្រះវិបស្សីកុមារ ស្តេចទៅកាន់ទីឱទ្យាន ក៏បានទតឃើញបុរសមាន សីសៈរលីង ជាអ្នកបួស ស្លៀកដណ្តប់សំពត់កាសាវពស្រ្ត លុះឃើញហើយ ទ្រង់សួរនាយសារថីថា ហៃនាយសារថីជាសម្លាញ់ស្មើចិត្ត ចុះបុរសនុ៎ះធ្វើ ដូចម្តេច បានជាក្បាលរបស់គាត់ មិនដូចជាក្បាលពួកជនដទៃ ទាំងសំពត់ របស់គាត់ក៏មិនដូចជាសំពត់ពួកជនដទៃដូច្នេះ ។ នាយសារថីក្រាបបង្គំទូល ថា បពិត្រព្រះសម្មតិទេព បុរសនុ៎ះឯងឈ្មោះថា​ អ្នកបួស ។ ហៃនាយសារថី ជាសម្លាញ់ស្មើចិត្ត ចុះបុរសសនោះហេតុដូចម្តេច បានជាឈ្មោះថាអ្នកបួស ។ នាយសារថីក្រាបបង្គំទូលថា បពិត្រព្រះសម្មតិទេព បុរសនុ៎ះបានជាឈ្មោះ ថាអ្នកបួស ញ្រេះប្រព្រឹត្តធម៌ដោយប្រពៃ ញ្រេះប្រព្រឹត្តនូវធម៌ដ៏ស្មើដោយ ប្រពៃ ញ្រេះប្រព្រឹត្តកុសលដោយប្រពៃ ញ្រេះធ្វើអំពើបុណ្យដោយប្រពៃ ញ្រេះមិនបានបៀតបៀនដោយប្រពៃ ញ្រេះអនុគ្រោះដល់សត្វដោយប្រពៃ ។ ហៃនាយសារថីជាសម្លាញ់ស្មើចិត្ត​ បុរសនោះឈ្មោះថាអ្នកបួស​ ញ្រេះ ប្រព្រឹត្តដោយប្រពៃ ញ្រេះប្រព្រឹត្តធម៌ដ៏ស្មើដោយប្រពៃ ញ្រេះប្រព្រឹត្ត កុសលដោយប្រពៃ ញ្រេះធ្វើអំពើបុណ្យដោយប្រពៃ ញ្រេះមិនបានបៀត បៀនដោយប្រពៃ ញ្រេះអនុគ្រោះដល់សត្វដោយប្រពៃ ជាការស្រួលពិត ហៃនាយសារថីជាសម្លាញ់ស្មើចិត្ត បើដូច្នោះ ចូរអ្នក​បររថទៅត្រង់ទីដែល អ្នកបួសនោះឋិតនៅចុះ ។ ម្នាលភិក្ខុទាំងឡាយ នាយសារថីទទួលស្តាប់ ព្រះបន្ទូលនៃព្រះវិបស្សីកុមារដោយពាក្យថា បពិត្រព្រះអង្គ ព្រះករុណា វិសេស ហើយក៏បររថទៅត្រង់អ្នកបួសនោះ ។ ម្នាលភិក្ខុទាំងឡាយ លំដាប់ នោះ ព្រះវិបស្សីកុមារ ទ្រង់មានព្រះបន្ទូលសួរដូច្នេះ នឹងអ្នកបួសនោះថា នែអ្នកជាសម្លាញ់ស្មើចិត្ត ចុះអ្នកធ្វើដូចម្តេច បានជាក្បាលរបស់អ្នកមិនដូច ជាក្បាលពួកជនដទៃ ទាំងសំពត់របស់អ្នកក៏មិនដូចជាសំពត់ជនដទៃដូច្នេះ ។ អ្នកបួសថ្វាយព្រះពរថា បពិត្រព្រះសម្មតិទេព អាត្មាភាពហ្នឹងហើយ ដែល ហៅថា អ្នកបួស ។ នែអ្នកជាសម្លាញ់ស្មើចិត្ត ញ្រេះហេតុដូចម្តេច បានជា អ្នកឈ្មោះថា អ្នកបួស ។ បពិត្រព្រះសម្មតិទេព អាត្មភាពហ្មឹងឯង បានជា ឈ្មោះថា អ្នកបួស ញ្រេះប្រព្រឹត្តធម៌ដោយប្រពៃ ញ្រេះប្រព្រឹត្តធម៌ដ៏ស្មើ ដោយប្រពៃ ញ្រេះប្រព្រឹត្តកុសលដោយប្រពៃ ញ្រេះធ្វើអំពើបុណ្យដោយ ប្រពៃ ញ្រេះមិនបានបៀតបៀនដោយប្រពៃ ញ្រេះអនុគ្រោះដល់សត្វដោយ ប្រពៃ ។ ព្រះវិបស្សីកុមារមានព្រះរាជឱង្ការថា នែអ្នកជាសម្លាញ់ស្មើចិត្ត អ្នក ឈ្មោះថា អ្នកបួស ញ្រេះប្រព្រឹត្តធម៌ដោយប្រពៃ ញ្រេះប្រព្រឹត្តធម៌ស្មើដោយ ប្រពៃ ញ្រេះប្រព្រឹត្តកុសលដោយប្រពៃ ញ្រេះធ្វើអំពើបុណ្យដោយប្រពៃ ញ្រេះមិនបានបៀតបៀនដោយប្រពៃ ញ្រេះអនុគ្រោះដល់សត្វដោយប្រពៃ ជាការល្អណាស់ ។ ម្នាលភិក្ខុទាំងឡាយ លំដាប់នោះឯង ព្រះវិបស្សីកុមារ ទ្រង់មានព្រះរាជឱង្ការនឹងនាយសារថីថា ហៃនាយសារថី ជាសម្លាញ់ស្មើចិត្ត បើដូច្នោះ ចូរឯងនាំយករថចេញ អំពីទីនេះ ត្រឡប់ទៅខាងក្នុង​បុរីវិញចុះ ចំណែកអញនឹងកោរសក់ ពុកមាត់ ពុកចង្កា ស្លៀកដណ្តប់ សំពត់កាសាយៈ ទាំងឡាយលះគេហដ្ឋានបួស ក្នុងទីនេះឯង ។ ម្នាលភិក្ខុទាំងឡាយ នាយ សារថីទទួលស្តាប់ព្រះបន្ទូល នៃព្រះវិបស្សីកុមារ ដោយពាក្យថា បពិត្រ ព្រះអង្គ ព្រះករុណាវិសេស ហើយក៏នាំយករថចេញអំពីទីនោះ ត្រឡប់ទៅ ខាងក្នុងបុរីវិញ ។ ព្រះវិបស្សីកុមារ ទ្រង់ដាក់ព្រះកេសានិងព្រះមស្សុ ទ្រង់ កាសាវពស្រ្តទាំងឡាយ លះគេហដ្ឋានទ្រង់ព្រះផ្នួសក្នុងទីនោះឯង ។ ម្នាល ភិក្ខុទាំងឡាយ ឯពពួកមហាជនក្នុងពន្ធុមតីរាជធានី ប្រមាណ ៨ ហ្មឺន ៤ ពាន់នាក់ បានឮដំណឹងថា ព្រះវិបស្សីកុមារ ទ្រង់ដាក់ព្រះកេសានិងព្រះ មស្សុទ្រង់កាសាវពស្រ្តទាំងឡាយ លះគេហដ្ឋានទ្រង់ព្រះផ្នួសហើយ ។ លុះ ពពួកមហាជនទាំងនោះបានឮដំណឹងហើយ ក៏មានសេចក្តីត្រិះរិះ ដូច្នេះថា ព្រះវិបស្សីកុមារ ទ្រង់ដាក់ព្រះកេសនិងព្រះមស្សុ ទ្រង់កាសាវពស្រ្តទាំង ឡាយ លះគេហដ្ឋានទៅទ្រង់ព្រះផ្នួស ចំពោះធម្មវិន័យ និងបព្វជ្ជាឯណា ធម្មវិន័យ និងបព្វជ្ជានោះ មិនថោកទាបឡើយ អម្បាលព្រះវិបស្សីកុមារម្តេច ក៏ទ្រង់ដាក់ព្រះកេសា និងព្រះមស្សុ ទ្រង់កាសាវពស្រ្តទាំងឡាយលះគេហ-ដ្ឋានទ្រង់ព្រះផ្នួសទៅហើយ ចុះយើងរាល់គ្នាម្តេចក៏មិនបួស ។ ម្នាលភិក្ខុ ទាំងឡាយ លំដាប់នោះ ពពួកមហាជនទាំង ៨ ហ្មឺន ៤ ពាន់នាក់ ក៏កោរសក់ ពុកមាត់ ពុកចង្កា ស្លៀកដណ្តប់សំពត់កាសាយៈទាំងឡាយ ហើយបួសតាម ព្រះវិបស្សីពោធិសត្វ ដែលចេញចាកព្រះរាជនិវេសន៍ ទ្រង់ព្រះផ្នួសក្នុង កាលនោះឯង ។ ម្នាលភិក្ខុទាំងឡាយ មានសេចក្តីដំណាលថា ព្រះវិបស្សី-ពោធិសត្វ មានពួកបរិស័ទទាំងនោះ ហែរហមស្តេចទៅកាន់ចារិកក្នុងស្រុក និគម ជនបទ រាជធានីទាំងឡាយ ។ ម្នាលភិក្ខុទាំងឡាយ លំដាប់នោះ ព្រះវិបស្សីពោធិសត្វ ទៅគង់ក្នុងទីស្ងាត់ទ្រង់ពួនសម្ងំនៅ ក៏មានសេចក្តី ត្រិះរិះក្នុងព្រះទ័យដូច្នេះថា អាត្មាអញដែលនៅច្របូកច្របល់នេះ ជាការ មិនសមគួរឡើយ គួរតែអាត្មាអញចេញចាកពួក ទៅនៅតែម្នាក់ឯង ។ ម្នាល ភិក្ខុទាំងឡាយ លុះសម័យជាខាងក្រោយមក ព្រះវិបស្សីពោធិសត្វ ចេញ ចាកពួកទៅគង់តែមួយព្រះអង្គ ។ ឯពួកបព្វជិតទាំង ៨ ហ្មឺន ៤ ពាន់រូបនោះ ក៏បានទៅនៅដោយឡែកផ្សេង ។ ព្រះវិបស្សីពោធិសត្វ ក៏ចេញទៅនៅ ដោយឡែកផ្សេង ។ ម្នាលភិក្ខុទាំងឡាយ គ្រានោះឯង ព្រះវិបស្សីពោធិសត្វ ចូលទៅគង់សម្ងំនៅក្នុងទីស្ងាត់ ក៏មានសេចក្តីត្រិះរិះ ក្នុងព្រះទ័យយ៉ាងនេះ ថា ឱសត្វលោកនេះដល់នូវសេចក្តីលំបាកណាស់តើ រមែងកើតហើយចាស់ៗ ហើយស្លាប់ ៗ ហើយច្យុត ៗ ហើយ កើតឡើងទៀត ប៉ុន្តែមិនដឹងច្បាស់នូវ ធម៌ជាគ្រឿងរលាស់ខ្លួនចេញចាកទុក្ខនេះឡើយ បើមិនដឹងច្បាស់នូវធម៌ជា គ្រឿងរលាស់ចេញចាកទុក្ខ គឺជរា និងមរណៈនេះហើយ កាលណាឡើយ នឹងធ្វើនូវការរលាស់ចេញចាកទុក្ខ គឺជរានិងមរណៈឲ្យបា្រកដឡើងបាន ។</p>
        <p><a class='ref km' id='km39' href='#km39'>៣៩</a>ម្នាលភិក្ខុទាំងឡាយ គ្រានោះ ព្រះវិបស្សីពោធិសត្វមានសេចក្តី ត្រិះរិះដូច្នេះថា កាលធម្មជាតអ្វីហ្ន៎មានឡើង ទើបមានជរានិងមរណៈ ជរា និងមរណៈកើត មានញ្រេះអ្វីជាបច្ច័យ ។ ម្នាលភិក្ខុទាំងឡាយ លុះព្រះ វិបស្សីពោធិសត្វទ្រង់ធ្វើទុកក្នុង ព្រះទ័យដោយព្រះយោបល់ ក៏ទ្រង់ឈ្វេង យល់ដោយព្រះបា្រជ្ញាថា កាលបើជាតិមាន ហើយទើបមានជរានិងមរណៈ ជរានិងមរណៈកើតមាន ញ្រេះជាតិជាបច្ច័យ​ ។ ម្នាលភិក្ខុទាំងឡាយ លំដាប់ នោះ ព្រះវិបស្សីពោធិសត្វ មានសេចក្តីត្រិះរិះដូច្នេះទៀតថា កាលធម្មជាត អ្វីមានហ្ន៎ ទើបកើតមានជាតិ​ ជាតិកើតមាន ញ្រេះអ្វីជាបច្ច័យ ។ ម្នាលភិក្ខុ ទាំងឡាយ លុះព្រះវិបស្សីពោធិសត្វ ទ្រង់ធ្វើទុកក្នុងព្រះទ័យដោយព្រះ យោបល់ ក៏ទ្រង់ឈ្វេងយល់ដោយព្រះបា្រជ្ញាថា កាលភពមាន ជាតិក៏មាន ជាតិកើតមាន ញ្រេះភពជាបច្ច័យ ។ ម្នាលភិក្ខុទាំងឡាយ លំដាប់នោះ ព្រះវិបស្សីពោធិសត្វ មានសេចក្តីត្រិះរិះដូច្នេះថា កាលធម្មជាតអ្វីមានហ្ន៎ ភពទើបកើតមាន ភពកើតមាន ញ្រេះអ្វីជាបច្ច័យ ។ ម្នាលភិក្ខុទាំងឡាយ លុះព្រះវិបស្សីពោធិសត្វ ទ្រង់ធ្វើទុកក្នុងព្រះទ័យដោយព្រះយោបល់ ក៏ទ្រង់ ឈ្វេងយល់ដោយព្រះបា្រជ្ញាថា កាលឧបាទានកើតមាន ភពក៏កើតមាន ភព កើតមាន ញ្រេះឧបាទានជាបច្ច័យ ។ ម្នាលភិក្ខុទាំងឡាយ លំដាប់នោះ ព្រះវិបស្សីពោធិសត្វ មានសេចក្តីត្រិះរិះដូច្នេះថា កាលធម្មជាតអ្វីមានហ្ន៎ ទើបឧបាទានកើតមាន ឧបាទានកើតមាន ញ្រេះអ្វីជាបច្ច័យ ។ ម្នាលភិក្ខុ ទាំងឡាយ លុះព្រះវិបស្សីពោធិសត្វទ្រង់ធ្វើ ទុកក្នុងព្រះទ័យដោយព្រះ យោបល់ ក៏ទ្រង់ឈ្វេងយល់ដោយព្រះបា្រជ្ញាថា កាលតណ្ហាកើតមាន ឧបាទានទើបកើតមាន ឧបាទានកើតមាន ញ្រេះតណ្ហាជាបច្ច័យ ។ ម្នាល ភិក្ខុទាំងឡាយ លំដាប់នោះ ព្រះវិបស្សីពោធិសត្វមានសេចក្តីត្រិះរិះដូច្នេះថា កាលធម្មជាតអ្វីមានហ្ន៎ តណ្ហាទើបកើតមាន តណ្ហាកើតមាន ញ្រេះអ្វីជា បច្ច័យ ។ ម្នាលភិក្ខុទាំងឡាយ លុះព្រះវិបស្សីពោធិសត្វ ទ្រង់ធ្វើទុកក្នុងព្រះ ទ័យដោយព្រះយោបល់ ក៏ឈ្វេងយល់ដោយព្រះបា្រជ្ញាថា កាលវេទនាកើត មាន តណ្ហាទើបកើតមាន តណ្ហាកើតមាន ញ្រេះវេទនាជាបច្ច័យ ។ ម្នាល ភិក្ខុទាំងឡាយ លំដាប់នោះ ព្រះវិបស្សីពោធិសត្វមានសេចក្តីត្រិះរិះដូច្នេះ ថា កាលធម្មជាតអ្វីមានហ្ន៎ វេទនាទើបកើតមាន វេទនាកើតមាន ញ្រេះអ្វីជា បច្ច័យ ។ ម្នាលភិក្ខុទាំងឡាយ លុះព្រះវិបស្សីពោធិសត្វ ទ្រង់ធ្វើទុកក្នុង ព្រះ ទ័យដោយព្រះយោបល់ ក៏ទ្រង់ឈ្វេងយល់ដោយព្រះបា្រជ្ញាថា កាលផស្សៈ កើតមាន វេទនាទើបកើតមាន វេទនាកើតមាន ញ្រេះផស្សៈជាបច្ច័យ ។ ម្នាលភិក្ខុទាំងឡាយ លំដាប់នោះ ព្រះវិបស្សីពោធិសត្វ មានសេចក្តីត្រិះរិះ ដូច្នេះថា កាលធម្មជាតអ្វីមានហ្ន៎ ផស្សៈទើបកើតមាន ផស្សៈកើតមាន ញ្រេះអ្វីជាបច្ច័យ ។ ម្នាលភិក្ខុទាំងឡាយ លុះព្រះវិបស្សីពោធិសត្វ ទ្រង់ធ្វើ ទុកក្នុងព្រះទ័យដោយព្រះយោបល់ ក៏ទ្រង់ឈ្វេងយល់ដោយព្រះបា្រជ្ញាថា កាលសឡាយតនៈកើតមាន ផស្សៈទើបកើតមាន ផស្សៈកើតមាន ញ្រេះ សឡាយតនៈជាបច្ច័យ ។ ម្នាលភិក្ខុទាំងឡាយ លំដាប់នោះ ព្រះវិបស្សី-ពោធិសត្វមានសេចក្តីត្រិះរិះ ដូច្នេះថា កាលធម្មជាតអ្វីមានហ្ន៎ សឡាយតនៈ ទើបកើតមាន សឡាយតនៈកើតមាន ញ្រេះអ្វីជាបច្ច័យ ។ ម្នាលភិក្ខុទាំង ឡាយ លុះព្រះវិបស្សីពោធិសត្វ ទ្រង់ធ្វើទុកក្នុងព្រះទ័យដោយព្រះយោបល់ ក៏ទ្រង់ឈ្វេងយល់ដោយព្រះបា្រជ្ញាថា កាលនាមរូបកើតមាន សឡាយតនៈ ទើបកើតមាន សឡាយតនៈកើតមាន ញ្រេះនាមរូបជាបច្ច័យ ។ ម្នាលភិក្ខុ ទាំងឡាយ លំដាប់នោះ ព្រះវិបស្សីពោធិសត្វ មានសេចក្តីត្រិះរិះដូច្នេះថា កាលធម្មជាតអ្វីមានហ្ន៎ នាមរូបទើបកើតមាន នាមរូបកើតមាន ញ្រេះអ្វីជា បច្ច័យ ។ ម្នាលភិក្ខុទាំងឡាយ លុះព្រះវិបស្សីពោធិសត្វ ទ្រង់ធ្វើទុកក្នុង ព្រះទ័យដោយព្រះយោបល់ ក៏ទ្រង់ឈ្វេងយល់ដោយព្រះបា្រជ្ញាថា កាល វិញ្ញាណកើតមាន នាមរូបទើបកើតមាន នាមរូបកើតមាន ញ្រេះវិញ្ញាណជា បច្ច័យ ។ ម្នាលភិក្ខុទាំងឡាយ លំដាប់នោះ ព្រះវិបស្សីពោធិសត្វមានសេចក្តី ត្រិះរិះដូច្នេះថា កាលធម្មជាតអ្វីមានហ្ន៎ វិញ្ញាណទើបកើតមាន វិញ្ញាណ កើតមានញ្រេះអ្វីជាបច្ច័យ ។ ម្នាលភិក្ខុទាំងឡាយ លុះព្រះវិបស្សីពោធិសត្វ ទ្រង់ធ្វើទុក ក្នុងព្រះទ័យដោយព្រះយោបល់ ក៏ទ្រង់ឈ្វេងយល់ដោយព្រះ បា្រជ្ញាថា កាលនាមរូបកើតមាន វិញ្ញាណទើបកើតមាន​ វិញ្ញាណកើតមាន ញ្រេះនាមរូបជាបច្ច័យ ។ ម្នាលភិក្ខុទាំងឡាយ លំដាប់នោះ ព្រះវិបស្សី-ពោធិសត្វមានសេចក្តីត្រិះរិះដូច្នេះថា វិញ្ញាណនេះ តែងត្រឡប់ទៅត្រឡប់ មក មិនទៅហួសខាងនាយ អំពីនាមរូបឡើយ ដោយហេតុមានប្រមាណ ប៉ុណ្ណេះ បានជាសត្វកើតហើយចាស់​ ៗ ហើយស្លាប់ ៗ ហើយច្យុត ៗ ហើយ កើតឡើងទៀត វិញ្ញាណកើតមាន ញ្រេះនាមរូបជាបច្ច័យ នាមរូបកើតមាន ញ្រេះវិញ្ញាណជាបច្ច័យ សឡាយតនៈកើតមាន​ ញ្រេះនាមរូបជាបច្ច័យ ផស្សៈកើតមាន ញ្រេះសឡាយតនៈជាបច្ច័យ វេទនាកើតមានញ្រេះផស្សៈ ជាបច្ច័យ តណ្ហាកើតមាន ញ្រេះវេទនាជាបច្ច័យ ឧបាទានកើតមាន ញ្រេះ តណ្ហាជាបច្ច័យ ភពកើតមានញ្រេះឧបាទានជាបច្ច័យ ជាតិកើតមាន ញ្រេះ ភពជាបច្ច័យ ជរានិងមរណៈ កើតមានញ្រេះជាតិជាបច្ច័យ សោកៈ បរិទេវៈ (សេចក្តីខ្សឹកខ្សួល) ទុក្ខ ទោមនស្សនិងឧបាយាសៈ (ទង្គឹះក្នុងចិត្ត) ក៏កើត មានព្រម ការកើតឡើងនៃកងទុក្ខទាំងអស់នេះ រមែងមានដោយអាការ យ៉ាងនេះ ។ ម្នាលភិក្ខុទាំងឡាយ ចក្ខុ ញាណ បញ្ញា វិជ្ជា ពន្លឺ ក្នុងធម៌ ទាំងឡាយដែលមិនធ្លាប់ឮក្នុងកាលមុន កើតឡើងដល់ព្រះវិបស្សីពោធិសត្វ ថា កើតឡើង កើតឡើងហ្ន៎ ។</p>
        <p><a class='ref km' id='km40' href='#km40'>៤០</a>ម្នាលភិក្ខុទាំងឡាយ គ្រានោះឯង​ ព្រះវិបស្សីពោធិសត្វមាន សេចក្តីត្រិះរិះដូច្នេះថា កាលធម្មជាតអ្វីមិនមានហ្ន៎ ទើបជរានិងមរណៈមិន មាន ជរានិងមរណៈរលត់ទៅ ញ្រេះរលត់ធម្មជាតអ្វី ។ ម្នាលភិក្ខុទាំងឡាយ លំដាប់នោះ សេចក្តីត្រាស់ដឹងដោយព្រះបា្រជ្ញាថា កាលជាតិមិនមាន ជរា និងមរណៈក៏មិនមាន ការរលត់ទៅនៃជរានិងមរណៈ ញ្រេះរលត់ជាតិដូច្នេះ ក៏កើតមានឡើង ដល់ព្រះវិបស្សីពោធិសត្វ ញ្រេះទ្រង់ពិចារណាដោយព្រះ យោបល់ ។ ម្នាលភិក្ខុទាំងឡាយ គ្រានោះ ព្រះវិបស្សីពោធិសត្វ មានសេចក្តី ត្រិះរិះដូច្នេះថា កាលធម្មជាតអ្វីមិនមានហ្ន៎ ទើបជាតិមិនមាន ការរលត់ទៅ នៃជាតិ ញ្រេះរលត់ធម្មជាតអ្វី ។ ម្នាលភិក្ខុទាំឡាយ លំដាប់នោះ សេចក្តី ត្រាស់ដឹងដោយព្រះបា្រជ្ញាថា កាលបើភពមិនមាន ជាតិក៏មិនមាន ការរលត់ ទៅនៃជាតិ ញ្រេះរលត់ភពដូច្នេះ ក៏កើតមានឡើងដល់ព្រះវិបស្សីពោធិសត្វ ញ្រេះទ្រង់ពិចារណាដោយព្រះយោបល់ ។ ម្នាលភិក្ខុទាំងឡាយ គ្រានោះ ព្រះវិបស្សីពោធិសត្វ មានសេចក្តីត្រិះរិះដូច្នេះថា កាលធម្មជាតអ្វីមិនមានហ្ន៎ ទើបភពមិនមាន ការរលត់ទៅនៃភព ញ្រេះរលត់ធម្មជាតអ្វី ។ ម្នាលភិក្ខុ ទាំងឡាយ លំដាប់នោះ សេចក្តីត្រាស់ដឹងដោយព្រះបា្រជ្ញាថា កាលឧបា-ទានមិនមាន ភពក៏មិនមាន ការរលត់ទៅនៃភព ញ្រេះរលត់ឧបាទានដូច្នេះ ក៏កើតមានឡើងដល់ព្រះវិបស្សីពោធិសត្វ ញ្រេះទ្រង់ពិចារណាដោយព្រះ យោបល់ ។ ម្នាលភិក្ខុទាំងឡាយ គ្រានោះ ព្រះវិបស្សីពោធិសសត្វមាន សេចក្តីត្រិះរិះដូច្នេះថា កាលធម្មជាតអ្វីមិនមានហ្ន៎ ទើបឧបាទានមិនមាន ការរលត់ទៅនៃឧបាទាន ញ្រេះរលត់ធម្មជាតអ្វី ។ ម្នាលភិក្ខុទាំងឡាយ លំដាប់នោះ សេចក្តីត្រាស់ដឹងដោយព្រះបា្រជ្ញាថា កាលតណ្ហាមិនមាន ឧបាទានក៏មិនមាន ការរលត់ទៅនៃឧបាទាន ញ្រេះរលត់តណ្ហាដូច្នេះ ក៏ កើតមានឡើង ដល់ព្រះវិបស្សីពោធិសត្វ ញ្រេះទ្រង់ពិចារណាដោយព្រះ យោបល់ ។ ម្នាលភិក្ខុទាំងឡាយ គ្រានោះ ព្រះវិបស្សីពោធិសត្វមានសេចក្តី ត្រិះរិះដូច្នេះថា កាលធម្មជាតអ្វីមិនមានហ្ន៎ ទើបតណ្ហាមិនមាន ការរលត់ទៅ នៃតណ្ហា ញ្រេះរលត់ធម្មជាតអ្វី ។ ម្នាលភិក្ខុទាំងឡាយ លំដាប់នោះ សេចក្តី ត្រាស់ដឹងដោយព្រះបា្រជ្ញាថា កាលវេទនាមិនមាន តណ្ហាក៏មិនមាន ការ រលត់ទៅនៃតណ្ហា ញ្រេះរលត់វេទនាដូច្នេះ ក៏កើតមានឡើងដល់ព្រះ វិបស្សីពោធិសត្វ ​ញ្រេះទ្រង់ពិចារណដោយព្រះយោបល់ ។ ម្នាលភិក្ខុទាំង ឡាយ គ្រានោះ ព្រះវិបស្សីពោធិសត្វ មានសេចក្តីត្រិះរិះដូច្នេះថា កាល ធម្មជាតអ្វី មិនមានហ្ន៎ ទើបវេទនាមិនមាន ការរលត់ទៅនៃវេទនា ញ្រេះ រលត់ធម្មជាតអ្វី​ ។ ម្នាលភិក្ខុទាំងឡាយ លំដាប់នោះ សេចក្តីត្រាស់ដឹងដោយ ព្រះបា្រជ្ញាថា កាលផស្សៈមិនមាន វេទនាក៏មិនមាន ការរលត់ទៅនៃវេទនា ព្រោះរលត់ផស្សៈដូច្នេះ ក៏កើតឡើងដល់ព្រះវិបស្សីពោធីសត្វ ញ្រេះទ្រង់ ពិចារណាដោយព្រះយោបល់ ។ ម្នាលភិក្ខុទាំងឡាយ គ្រានោះឯង ព្រះវិបស្សីពោធិសត្វ មានសេចក្តីត្រិះរិះដូច្នេះថា កាលធម្មជាតអ្វីមិនមានហ្ន៎ ទើបផស្សៈមិនមាន ការរលត់ទៅនៃផស្សៈ ញ្រេះរលត់ធម្មជាតអ្វី ។ ម្នាល ភិក្ខុទាំងឡាយ លំដាប់នោះសេចក្តីត្រាស់ដឹងដោយព្រះបា្រជ្ញាថា កាល សឡាយតនៈមិនមាន ផស្សៈក៏មិនមាន ការរលត់ទៅនៃផស្សៈ ញ្រេះរលត់ សឡាយតនៈដូច្នេះ ក៏កើតឡើងដល់ព្រះវិបស្សីពោធិសត្វ ញ្រេះទ្រង់ ពិចារណាដោយព្រះយោបល់ ។ ម្នាលភិក្ខុទាំងឡាយ គ្រានោះ ព្រះវិបស្សី-ពោធិសត្វ មានសេចក្តីត្រិះរិះដូច្នេះថា កាលធម្មជាតអ្វីមិនមានហ្ន៎ ទើប សឡាយតនៈមិនមាន ការរលត់ទៅនៃសឡាយតនៈ ព្រោះរលត់ធម្មជាតអ្វី ។ ម្នាលភិក្ខុទាំងឡាយ លំដាប់នោះ សេចក្តីត្រាស់ដឹងដោយព្រះបា្រជ្ញាថា កាលនាមរូបមិនមាន សឡាយតនៈក៏មិនមាន ការរលត់ទៅនៃសឡាយតនៈ ព្រោះរលត់នាមរូបដូច្នេះ ក៏កើតមានឡីងដល់ព្រះវិបស្សីពោធិសត្វ ព្រោះ ទ្រង់ពិចារណាដោយព្រះយោបល់ ។ ម្នាលភិក្ខុទាំងឡាយ គ្រានោះ ព្រះ វិបស្សីពោធិសត្វ មានសេចក្តីត្រិះរិះដូច្នេះថា កាលធម្មជាតអ្វីមិនមានហ្ន៎ ទើបនាមរូបមិនមាន ការរលត់ទៅនៃនាមរូប ព្រោះរលត់ធម្មជាតអ្វី ។ ម្នាល ភិក្ខុទាំងឡាយ លំដាប់នោះ សេចក្តីត្រាស់ដឹងដោយព្រះបា្រជ្ញាថា កាល វិញ្ញាណមិនមាន នាមរូបក៏មិនមាន ការរលត់ទៅនៃនាមរូបព្រោះរលត់ វិញ្ញាណដូច្នេះ ក៏កើតឡើងដល់ព្រះវិស្សីពោធិសត្វ ព្រោះទ្រង់ពិចារណា ដោយព្រះយោបល់ ។ ម្នាលភិក្ខុទាំងឡាយ គ្រានោះ ព្រះវិបស្សីពោធិសត្វ មានសេចក្តីត្រិះរិះដូច្នេះថា កាលធម្មជាតអ្វីមិនមានហ្ន៎ ទើបវិញ្ញាណមិន មាន ការរលត់ទៅនៃវិញ្ញាណ ព្រោះរលត់ធម្មជាតអ្វី ។ ម្នាលភិក្ខុទាំងឡាយ លំដាប់នោះ សេចក្តីត្រាស់ដឹងដោយព្រះបា្រជ្ញាថា កាលនាមរូបមិនមាន វិញ្ញាណក៏មិនមាន ការរលត់ទៅនៃវិញ្ញាណ ព្រោះរលត់នាមរូបដូច្នេះ ក៏កើតឡើង ​ដល់ព្រះវិបស្សីពោធិសត្វ ញ្រេះទ្រង់ពិចារណាដោយព្រះ យោបល់ ។ ម្នាលភិក្ខុទាំងឡាយ គ្រានោះឯង ព្រះវិបស្សីពោធិសត្វមាន សេចក្តីត្រិះរិះដូច្នេះថា វិបស្សនាមគ្គនេះ អាត្មាអញ បានត្រាស់ដឹងហើយ ការរលត់ទៅនៃវិញ្ញាណ ញ្រេះរលត់នាមរូប ការរលត់ទៅនៃនាមរូប ញ្រេះ រលត់វិញ្ញាណ ការរលត់ទៅនៃសឡាយតនៈ ញ្រេះរលត់នាមរូប ការរលត់ ទៅនៃផស្សៈ ញ្រេះរលត់សឡាយតនៈ ការរលត់ទៅនៃវេទនា ញ្រេះរលត់ ផស្សៈ ការរលត់ទៅនៃតណ្ហា ញ្រេះរលត់វេទនា ការរលត់ទៅ នៃឧបាទាន ញ្រេះរលត់តណ្ហា ការរលត់ទៅនៃភព ញ្រេះរលត់នៃឧបាទាន ការរលត់ទៅ នៃជាតិ ញ្រេះរលត់ភព ជរានិងមរណៈរលត់ ញ្រេះរលត់ជាតិ សោកៈ បរិទេវៈ ទុក្ខ ទោមនស្សនិងឧបាយាសៈក៏រលត់ទៅ ការរលត់ទៅនៃកងទុក្ខ ទាំងអស់នេះ រមែងមាន ដោយអាការយ៉ាងនេះ ។ ម្នាលភិក្ខុទាំងឡាយ ចក្ខុ ញាណ បញ្ញា វិជ្ជា ពន្លឺ ក្នុងធម៌ទាំងឡាយដែលមិនធ្លាប់ឮក្នុងកាលមុន ក៏កើតឡើងដល់ព្រះវិបស្សីពោធិសត្វថា រលត់ រលត់ហ្ន៎ ។</p>
        <p><a class='ref km' id='km41' href='#km41'>៤១</a>ម្នាលភិក្ខុទាំងឡាយ លំដាប់នោះ លុះសម័យជាខាងក្រោយមក​ ព្រះវិបស្សីពោធិសត្វ ទ្រង់ពិចារណានូវការកើត និងការរលត់ទៅក្នុង ឧបាទានក្ខន្ធទាំង ៥ ថា រូបយ៉ាងនេះ ការកើតឡើងនៃរូបយ៉ាងនេះ ការរលត់ ទៅនៃរូបយ៉ាងនេះ វេទនាយ៉ាងនេះ ការកើតឡើងនៃវេទនាយ៉ាងនេះ ការ រលត់ទៅនៃវេទនាយ៉ាងនេះ សញ្ញាយ៉ាងនេះ ការកើតឡើងនៃសញ្ញាយ៉ាង នេះ ការរលត់ទៅនៃសញ្ញាយ៉ាងនេះ សង្ខារទាំងឡាយយ៉ាងនេះ ការកើត ឡើងនៃសង្ខារទាំងឡាយយ៉ាងនេះ ការរលត់ទៅនៃសង្ខារទាំងឡាយយ៉ាង នេះ វិញ្ញាណយ៉ាងនេះ ការកើតឡើងនៃវិញ្ញាណយ៉ាងនេះ ការរលត់ទៅនៃ វិញ្ញាណយ៉ាងនេះ ។ កាលដែលព្រះវិបស្សីពោធិសត្វ ទ្រង់ពិចារណានូវ កិរិយាកើតឡើង និងការរលត់ទៅក្នុងឧបាទានក្ខន្ធទាំង ៥ មិនយូរប៉ុន្មាន ព្រះទ័យនៃព្រះអង្គ ក៏រួចស្រឡះចាកអាសវៈទាំងឡាយ ញ្រេះមិនមាន ឧបាទាន ។</p>
        <p>ចប់ ទុតិយភាណវារៈ ។</p>

        <p><a class='ref km' id='km42' href='#km42'>៤២</a>ម្នាលភិក្ខុទាំងឡាយ លំដាប់នោះ ព្រះវិបស្សីមានព្រះភាគ អរហន្តសម្មាសម្ពុទ្ធ ទ្រង់មានសេចក្តីត្រិះរិះដូច្នេះថា គួរតែតថាគតសំដែង ធម៌ ។ ម្នាលភិក្ខុទាំងឡាយ គ្រានោះ ព្រះវិបស្សីមានព្រះភាគ អរហន្ត-សម្មាសម្ពុទ្ធ ទ្រង់មានសេចក្តីត្រិះរិះដូច្នេះថា ធម៌ដែលតថាគតត្រាស់ដឹង ហើយនេះ ជាធម៌ជ្រាលជ្រៅ បុគ្គលឃើញបានដោយក្រ ត្រាស់ដឹងតាមបាន ដោយក្រ ជាធម៌រម្ងាប់ទុក្ខ ជាធម៌ថ្លៃថ្លា ជាធម៌ដែលបុគ្គលត្រិះរិះយកឯង មិនបាន ជាធម៌ល្អិត មានតែបណ្ឌិតទើបដឹងបាន ក៏ពួកសត្វនេះ មាន អាល័យ គឺកាមគុណជាទីត្រេកអរ ត្រេកអរក្នុងកាមគុណ រីករាយក្នុងកាម គុណ បដិច្ចសមុប្បាទ ដែលមានកាមគុណនេះជាបច្ច័យ បដិច្ចសមុប្បាទ នេះជាឋានៈ ដែលពួកសត្វមានកាមគុណជាទីត្រេកអរ ត្រេកអរក្នុងកាម-គុណ រីករាយក្នុងកាមគុណ ឃើញបានដោយក្រ ធម៌ដែលជាគ្រឿងរម្ងាប់នូវ សង្ខារទាំងពួង លះបង់នូវឧបធិកិលេសទាំងពួងអស់ទៅនៃតណ្ហា បា្រស ចាករាគៈ រលត់ (នូវកងទុក្ខ) និងព្រះនិព្វាននេះឯង ក៏ជាថានៈ​ដែលពួកសត្វ ឃើញបានដោយក្រ បើទុកជាតថាគតសំដែងធម៌ ពួកសត្វដ៏ទៃក៏មិនគប្បី ដឹងច្បាស់បាន សេចក្តីលំបាកកាយនោះ នឹងមានដល់តថាគត ការបៀត បៀនកាយនោះ និងមានដល់តថាគត ។ ម្នាលភិក្ខុទាំងឡាយ មិនតែ ប៉ុណ្ណោះ មានសេចក្តីដំណាលថា គាថាទាំងឡាយនេះ ជាចម្លែកដែរ ព្រះ ពុទ្ធវិបស្សី ទ្រង់មិនធ្លាប់បានឮក្នុងកាលមុន ក៏ច្បាស់បា្រកដដល់ព្រះវិបស្សី មានព្រះភាគអរហន្ត សម្មាសម្ពុទ្ធថា</p>
        <p>ឥឡូវនេះ តថាគតគួរនឹងសំដែងធម៌ ដែលតថាគតបានត្រាស់ដឹង ដោយកម្រ សត្វទាំងឡាយដែលរាគៈទោសៈគ្របសង្កត់ ក៏មិនងាយ និង ត្រាស់ដឹងធម៌នេះបានឡើយ ។ សត្វទាំងឡាយអ្នកត្រេកត្រអាល ដោយរាគៈ ដែលគំនរនៃងងឹត គឺអវិជ្ជាកំពុងចាក់ស្រេះ មុខជានិងមិន ឃើញធម៌ដែល នាំសត្វឲ្យដល់នូវព្រះនិញ្វនជាធម៌ល្អិត សុខុមជ្រាលជ្រៅ ដែលសត្វឃើញ ដោយកម្រ ។</p>
        <p><a class='ref km' id='km43' href='#km43'>៤៣</a>ម្នាលភិក្ខុទាំងឡាយ កាលព្រះវិបស្សីមានព្រះភាគ អរហន្ត-សម្មាសម្ពុទ្ធ ពិចារណាឃើញដោយសេចក្តីត្រិះរិះដូច្នេះហើយ ព្រះហប្ញទ័យ ឱនទៅរកសេចក្តី ខ្វល់ខ្វាយតិច មិនឱនទៅរកការសំដែងធម៌ឡើយ ។</p>
        <p><a class='ref km' id='km44' href='#km44'>៤៤</a>ម្នាលភិក្ខុទាំងឡាយ លំដាប់នោះ មហាព្រហ្ម ១ រូប បានដឹងនូវ បរិវិតក្កៈក្នុងព្រះហប្ញទ័យ នៃព្រះវិបស្សីមានព្រះភាគ អរហន្តសម្មាសម្ពុទ្ធ ដោយចិត្តរបស់ខ្លួនហើយ ទើបគិតរំពឹងដូច្នេះថា ឱសត្វលោកវិនាសតើ ឱសត្វលោកវិនាសតើ ញ្រេះព្រះវិបស្សីមានព្រះភាគ អរហន្តសម្មាសម្ពុទ្ធ មានព្រះហប្ញទ័យឱនទៅរកសេចក្តីខ្វល់ខ្វាយតិច មិនឱនទៅរកការសំដែង ធម៌ឡើយ ។ ម្នាលភិក្ខុទាំងឡាយ លំដាប់នោះ មហាព្រហ្មនោះ ក៏បាត់អំពី ព្រហ្មលោកមកប្រតិស្ឋានក្នុងទីចំពោះព្រះភក្រ្ត នៃព្រះវិបស្សីមានព្រះភាគ អរហន្តសម្មាសម្ពុទ្ធ ប្រៀបដូចបុរសមានកម្លាំងលាចេញនូវកំភួនដៃ ដែល បត់ចូល ឬបត់ចូលនូវកំភួនដៃដែលលាចេញ ។ ម្នាលភិក្ខុទាំងឡាយ លំដាប់ នោះ មហាព្រហ្មធ្វើនូវសំពត់បង់កឆៀងស្មាម្ខាង លុតចុះនូវមណ្ឌលនៃ ជង្គង់ខាងស្តាំលើផែនដី ប្រណម្យអញ្ជលី ចំពោះព្រះវិបស្សីមានព្រះភាគ អរហន្តសម្មាសម្ពុទ្ធ ក៏ក្រាបបង្គំទូលព្រះវិបស្សីមានព្រះភាគ អរហន្តសម្មា-សម្ពុទ្ធដូច្នេះថា បពិត្រព្រះអង្គដ៏ចម្រើន សូមព្រះមានព្រះភាគទ្រង់សំដែង ធម៌ សូមព្រះសុគតទ្រង់សំដែងធម៌ (ដ្បិត) សត្វទាំងឡាយក្នុងលោកនេះ ដែលមានធូលី គឺរាគាទិក្កិលេសក្នុងចក្ខុស្រាលស្តើងក៏មាន តែមិនបានស្តាប់ ធម៌មុខជានឹងសាបសូន្យមិនខាន ពួកសត្វដែលបម្រុងនឹងត្រាស់ដឹងធម៌ ក៏ គង់មានដែរ ។ ម្នាលភិក្ខុទាំងឡាយ កាលមហាព្រហ្មក្រាបបង្គំទូលយ៉ាងនេះ ហើយ ព្រះវិបស្សីមានព្រះភាគ អរហន្តសម្មាសម្ពុទ្ធ ក៏ត្រាស់ដូច្នេះនឹងមហា-ព្រហ្មនោះថា ម្នាលព្រហ្ម តថាគតមានសេចក្តីត្រិះរិះថា គួរតែតថាគត សំដែងធម៌ដូច្នេះដែរ ។ ម្នាលព្រហ្ម តថាគតមានសេចក្តីត្រិះរិះដូច្នេះថា ធម៌ដែលតថាគតត្រាស់ដឹងហើយនេះ ជាធម៌ជ្រាលជ្រៅ សត្វឃើញបាន ដោយក្រ ត្រាស់ដឹងបានដោយក្រ ជាធម៌រម្ងាប់ទុក្ខ ជាធម៌ថ្លៃថ្លា ជាធម៌ដែល បុគ្គលត្រិះរិះយកឯងមិនបាន ជាធម៌ល្អិត មានតែបណ្ឌិតទើបដឹងបាន ក៏ ពួកសត្វនេះ មានអាល័យគឺកាមគុណជាទីត្រេកអរ ត្រេកអរក្នុងកាមគុណ រីករាយក្នុងកាមគុណ បដិច្ចសមុប្បាទ ដែលមានកាមគុណនេះជាបច្ច័យ បដិច្ចសមុប្បាទនេះជាថានៈ ដែលពួកសត្វមានកាមគុណ ជាទីត្រេកអរ ត្រេកអរក្នុងកាមគុណ រីករាយក្នុងកាមគុណ ឃើញបានដោយក្រ ធម៌ដែល ជាគ្រឿងរម្ងាប់នូវសង្ខារទាំងពួង លះបង់នូវឧបធិកិលេសទាំងពួង អស់ទៅ នៃតណ្ហាបា្រសចាករាគៈ រំលត់ (នូវកងទុក្ខ) និងព្រះនិព្វាននេះឯងក៏ជា ថានៈដែលពួកសត្វឃើញបានដោយក្រ បើទុកជាតថាគតសំដែងធម៌ ពួក សត្វដទៃ ក៏មិនគប្បីអាចដឹងច្បាស់បាន សេចក្តីលំបាកកាយនោះនឹងមាន ដល់តថាគត ការបៀតបៀនកាយនោះនឹងមានដល់តថាគត ។ ម្នាលព្រហ្ម មិនតែប៉ុណ្ណោះ មានសេចក្តីដំណាលថា គាថាទាំងឡាយនេះ ជាចម្លែកដែរ ដែលតថាគតមិនធ្លាប់បានឮក្នុងកាលមុន ក៏ច្បាស់បា្រកដដល់តថាគតថា</p>
        <p>ឥឡូវនេះ​ តថាគតគួរសំដែងធម៌ ដែលតថាគតបានត្រាស់ដឹងហើយ ដោយកម្រ ។ បេ ។ កំពុងចាក់ស្រែះ ។</p>
        <p>ម្នាលព្រហ្ម កាលតថាគតពិចារណាឃើញដូច្នេះហើយ ចិត្តតថាគត ក៏ឱនទៅរកសេចក្តីខ្វល់ខ្វាយតិច មិនឱនទៅរកការសំដែងធម៌ឡើយ ។ ម្នាលភិក្ខុទាំងឡាយ មហាព្រហ្មនោះ ក្រាបបង្គំទូលអស់វារៈជាគម្រប់ ២ ដងផង ។ បេ ។ ម្នាលភិក្ខុទាំងឡាយ មហាព្រហ្មនោះ ក្រាបបង្គំទូលព្រះ វិបស្សីមានព្រះភាគ អរហន្តសម្មាសម្ពុទ្ធដូច្នេះអស់វារៈជាគម្រប់​ ៣ ដងផង ថា បពិត្រព្រះអង្គដ៏ចម្រើន សូមព្រះមានព្រះភាគសំដែងធម៌ សូមព្រះសុគត សំដែងធម៌ (ដ្បិត​) សត្វទាំងឡាយក្នុងលោកនេះ ដែលមានធូលីគឺកិលេស ស្រាលស្តើងក្នុងចក្ខុ តែមិនបានស្តាប់ធម៌មុខជានឹងសាបសូន្យមិនខាន ពួក សត្វដែលបម្រុងនឹងត្រាស់ដឹងធម៌ក៏មានដែរ ។ ម្នាលភិក្ខុទាំងឡាយ លំដាប់ នោះ ព្រះវិបស្សីមានព្រះភាគ អរហន្តសម្មាសម្ពុទ្ធ ទ្រង់ទទួលអារាធនានៃ មហាព្រហ្មហើយ ក៏ប្រមើលមើលនូវសត្វលោកដោយពុទ្ធចក្ខុ ញ្រេះ អាស្រ័យនូវសេចក្តីករុណាទៅរកសត្វទាំងឡាយ ។ ម្នាលភិក្ខុទាំងឡាយ លុះព្រះវិបស្សីមានព្រះភាគ អរហន្តសម្មសម្ពុទ្ធ ទ្រង់ប្រមើលមើលនូវសត្វ-លោក ដោយពុទ្ធចក្ខុ បានឃើញនូវសត្វទាំងឡាយ ពួកខ្លះមានធូលីគឺ រាគាទិក្កិលេសស្រាលស្តើងក្នុងចក្ខុ ខ្លះមានធូលី គឺរាគាទិក្កិលេសក្រាសក្នុង ចក្ខុ ខ្លះមានឥន្រ្ទិយក្លៀវក្លា ខ្លះមានឥន្រ្ទិយទន់ ខ្លះមានអាការល្អ ខ្លះមាន អាការអាក្រក់ ខ្លះពន្យល់បានដោយងាយ ខ្លះពន្យល់បានដោយក្រ ខ្លះមាន ភ័ព្វ ខ្លះឥតភ័ព្វ ខ្លះជាអ្នកឃើញនូវទោសក្នុងបរលោកជាសភាវៈគួរខ្លាច ។ ផ្កាជល ជាតិពួកខ្លះ គឺផ្កាព្រលិតក្តី ផ្កាឈូក ក្រហមក្តី ផ្កាឈូកសក្តី ក្នុងគុម្ព នៃព្រលិតក្តី ក្នុងគុម្ពនៃឈូកក្រហមក្តី ក្នុងគុម្ពនៃឈូកសក្តី ដែលដុះក្នុងទឹក ចម្រើនក្នុងទឹកលូតលាស់តាមទឹក លិចនៅក្នុងទឹកនៅឡើយ ផ្កាជលជាតិ ពួកខ្លះ គឺផ្កាព្រលិតក្តី ផ្កាឈូក ក្រហមក្តី ផ្កាឈូកសក្តី ដែលដុះក្នុងទឹក ចម្រើនក្នុងទឹក ឋិតនៅត្រឹមស្មើនឹងទឹក ផ្កាជលជាតិពួកខ្លះ គឺផ្កាព្រលិតក្តី ផ្កាឈូកក្រហមក្តី ផ្កាឈូកសក្តី ដែលដុះក្នុងទឹកចម្រើនក្នុងទឹក ដុះខ្ពស់ឡើង ជាងទឹក មិនជាប់ប្រឡាក់ដោយទឹក មានឧបមាយ៉ាងណាមិញ ម្នាលភិក្ខុ ទាំងឡាយ ព្រះវិបស្សីមានព្រះភាគ អរហន្តសម្មាសម្ពុទ្ធ ទ្រង់ប្រមើល មើល នូវសត្វលោកដោយពុទ្ធចក្ខុ ក៏ទ្រង់ឃើញនូវសត្វទាំងឡាយ ពួកខ្លះមានធូលី គឺរាគាទិក្កិលេសតិចក្នុងចក្ខុ ខ្លះមានធូលីគឺរាគាទិក្កិលេសច្រើនក្នុងចក្ខុ ខ្លះ មានឥន្ទ្រិយក្លៀក្លា ខ្លះមានឥន្ទ្រិយទន់ ខ្លះមានអាការល្អ ខ្លះមានអាការ អាក្រក់ ខ្លះពន្យល់បានដោយងាយ ខ្លះពន្យល់បានដោយក្រ ខ្លះមានភ័ព្វ ខ្លះឥតភ័ព្វ ខ្លះជាអ្នកឃើញនូវទោសក្នុងបរលោកជាសភាវៈគួរខ្លាច ក៏មាន ឧបមេយ្យ យ៉ាងនោះឯង ។ ម្នាលភិក្ខុទាំងឡាយ គ្រានោះ មហាព្រហ្មបាន ដឹងបរិវិតក្កៈ ក្នុងហប្ញទ័យរបស់ព្រះវិបស្សីមានព្រះភាគ អរហន្តសម្មាសម្ពុទ្ធ ដោយចិត្តរបស់ខ្លួនហើយ ក៏ក្រាបបង្គំទូលព្រះវិបស្សីមានព្រះភាគ អរហន្ត-សម្មាសម្ពុទ្ធ ដោយគាថាទាំងឡាយថា</p>
        <p><a class='ref km' id='km45' href='#km45'>៤៥</a>បុរសមានចក្ខុ ឈរលើកំពូលភ្នំថ្មសុទ្ធ មើលឃើញប្រជុំជន ដោយជុំវិញ មានឧបមាយ៉ាងណាមិញ បពិត្រ​ព្រះអង្គអ្នកមានបា្រជ្ញាល្អ មានសមន្តចក្ខុ ព្រះអង្គជាអ្នកមានសេចក្តីសោកទៅបា្រសហើយ សូមទ្រង់ សេ្តចឡើងកាន់បា្រសាទគឺព្រះធម៌ ប្រមើលមើលនូវប្រជុំជន អ្នកច្របូក ច្របល់ដោយសេចក្តីសោក ដែលជាតិជរាកំពុងគ្របសង្កត់ មានឧបមេយ្យ យ៉ាងនោះ ។ បពិត្រព្រះអង្គអ្នកមានព្យាយាម អ្នកឈ្នះសង្រ្គាម អ្នកដឹកនាំ ពួកវេនេយ្យសត្វ អ្នកឥតបំណុល សូមព្រះអង្គក្រោកឡើង ត្រាច់ទៅក្នុង លោក សូមព្រះមានព្រះភាគទ្រង់សំដែងធម៌ សត្វទាំង ឡាយដែលបម្រុង នឹងត្រាស់ដឹងធម៌ក៏មានដែរ ។</p>
        <p><a class='ref km' id='km46' href='#km46'>៤៦</a>ម្នាលភិក្ខុទាំងឡាយ កាលមហាព្រហ្មក្រាបបង្គំទូលយ៉ាងនេះ ហើយ ព្រះវិបស្សីមានព្រះភាគអរហន្តសម្មាសម្ពុទ្ធ ទ្រង់ត្រាស់នឹងមហាព្រហ្ម នោះដោយព្រះគាថា ដូច្នេះថា</p>
        <p>ទ្វានៃព្រះនិព្វាន គឺអរិយមគ្គបើកដល់អ្នកហើយ សត្វទាំងឡាយឯណា មានសោតបសាទ សត្វទាំងនោះ ចូរបញ្ចេញនូវសទ្ធាចុះ ម្នាលព្រហ្ម តថាគតសំគាល់នូវសេចក្តីនឿយលំបាក បានជាមិនទាន់សំដែងធម៌ដ៏ឧត្តម ដែលតថាគតស្ទាត់ហើយក្នុងសំណាក់មនុស្សទាំងឡាយ ។</p>
        <p><a class='ref km' id='km47' href='#km47'>៤៧</a>ម្នាលភិក្ខុទាំងឡាយ លំដាប់នោះ មហាព្រហ្មជ្រាបថា អាត្មាអញ ព្រះវិបស្សីមានព្រះភាគ អរហន្តសម្មាសម្ពុទ្ធ បានប្រទានឱភាស ដើម្បីនឹង សំដែងធម៌ដូច្នេះហើយ ក៏ថ្វាយបង្គំលាព្រះវិបស្សីមានព្រះភាគ អរហន្ត-សម្មាសម្ពុទ្ធធ្វើប្រទក្សិណ ហើយក៏បាត់អំពីទីនោះទៅ ។</p>
        <p><a class='ref km' id='km48' href='#km48'>៤៨</a>ម្នាលភិក្ខុទាំងឡាយ គ្រានោះ ព្រះវិបស្សីមានព្រះភាគ អរហន្ត-សម្មាសម្ពុទ្ធ ទ្រង់មានសេចក្តីត្រិះរិះដូច្នេះថា តថាគតគួរសំដែងធម៌ដល់អ្នក ណា​មុនហ្ន៎ អ្នកណាអាចដឹងធម៌នេះឆាប់រហ័សបាន ។ ម្នាលភិក្ខុទាំងឡាយ លំដាប់នោះ ព្រះវិបស្សីមានព្រះភាគ អរហន្តសម្មាសម្ពុទ្ធ ទ្រង់មានសេចក្តី ត្រិះរិះដូច្នេះថា ព្រះរាជបុត្តព្រះនាមខណ្ឌៈ និងកូនបុរោហិតឈ្មោះតិស្សៈ នេះ ជាបណ្ឌិត ជាអ្នកឈ្លាសវៃ ជាអ្នកមានបា្រជ្ញា មានធូលីគឺរាគាទិក្កិលេស តិចក្នុងចក្ខុ អាស្រ័យនៅក្នុងរាជធានីឈ្មោះពន្ធុមតីជាយូរអង្វែងហើយ បើ ដូច្នោះ គួរតែតថាគតសំដែងធម៌ដល់រាជបុត្តព្រះនាម ខណ្ឌៈ និងកូនបុរោ-ហិតឈ្មោះ តិស្សៈ ជាមុនចុះ​ ជនទាំងនោះនឹងត្រាស់ដឹងធម៌នេះ ឆាប់រហ័ស បាន ។ ម្នាលភិក្ខុទាំងឡាយ វេលានោះព្រះវិបស្សីមានព្រះភាគ អរហន្ត-សម្មាសម្ពុទ្ធ ទ្រង់បាត់អំពីទីជិត​នៃ​ពោធិព្រឹក្ស​ ទៅបា្រកដឯខេមមិគទាយវ័ន ក្នុងនគរពន្ធុមតីរាជធានី មានឧបមាដូចជាបុរសមានកម្លាំង លានូវកំភួនដៃ ដែលបត់ចូល ឬបត់ចូលនូវកំភួនដៃដែលលា ដូច្នោះឯង ។ ម្នាលភិក្ខុទាំង ឡាយ លំដាប់នោះព្រះវិបស្សីមានព្រះភាគ អរហន្តសម្មាសម្ពុទ្ធ ទ្រង់ត្រាស់ ហៅទាយបាលមកថា ម្នាលសម្លាញ់ទាយបាល អ្នកចូរមកណេះ អ្នកចូរទៅ កាន់ពន្ធុមតីរាជធានី ហើយនិយាយយ៉ាងនេះនឹងរាជបុត្តនាម ខណ្ឌៈ និង កូនបុរោហិតឈ្មោះ តិស្សៈ ថា ព្រះវិបស្សីមានព្រះភាគ អរហន្តសម្មាសម្ពុទ្ធ ទ្រង់ ស្តេចមកដល់នគរពន្ធុមតីរាជធានីហើយ ឥឡូវទ្រង់គង់នៅក្នុងខេម-មិគទាយវ័ន ព្រះអង្គចង់ជួបនឹងអ្នកទាំងឡាយ ។ ម្នាលភិក្ខុទាំងឡាយ ឯ ទាយបាល បានទទួលព្រះពុទ្ធ តម្រាស់ព្រះវិបស្សីមានព្រះភាគ អរហន្ត-សម្មាសម្ពុទ្ធដោយពាក្យថា បពិត្រព្រះអង្គដ៏ចម្រើន ព្រះករុណា ដូច្នេះហើយ ក៏ចូលទៅកាន់ពន្ធុមតីរាជធានី បាននិយាយនឹងព្រះខណ្ឌរាជបុត្រ និងតិស្ស-បុរោហិតបុត្រដូច្នេះថា ព្រះវិបស្សីមានព្រះភាគ អរហន្តសម្មាសម្ពុទ្ធ ទ្រង់ សេ្តចមកដល់នគរពន្ធុមតីរាជធានីហើយ ឥឡូវទ្រង់គង់នៅក្នុងខេមមិគទាយ-វន ព្រះអង្គចង់ជួបនឹងអ្នកទាំងឡាយ ។ ម្នាលភិក្ខុទាំងឡាយ លំដាប់នោះ ខណ្ឌរាជបុត្រនិងតិស្សបុរោហិតបុត្រ ក៏បង្គាប់ឲ្យទឹមយានល្អ ៗ ហើយឡើង កាន់យានល្អ ៗ ចេញចាកពន្ធុមតីរាជធានី ដោយយានល្អ ៗ បរសំដៅទៅរក ខេមមិគទាយវ័ន រហូតដល់កន្លែងសម្រាប់ដាក់យាន លុះដល់ហើយក៏ចុះ អំពីយានដើរទៅដោយជើងទទេ ចូលសំដៅទៅរកព្រះវិបស្សីមានព្រះភាគ​អរហន្តសម្មាសម្ពុទ្ធ លុះចូលទៅដល់ហើយក៏ ថ្វាយបង្គំព្រះវិបស្សីមានព្រះ ភាគ អរហន្តសម្មាសម្ពុទ្ធ ហើយអង្គុក្នុងទីដ៏សមគួរ ។ ព្រះវិបស្សីមានព្រះ ភាគ អរហន្តសម្មាសម្ពុទ្ធ ទ្រង់សំដែងអនុបុព្វីកថាដល់ជនទាំង ២ នាក់ នោះ គឺទ្រង់ប្រកាសទានកថា ១ សីលកថា ១ សគ្គកថា ១ ទោសនៃកាមទាំង ឡាយដ៏លាមកសៅហ្មង​ ១ អានិសង្សក្នុងការចេញបួស ១ ។​ លុះព្រះមាន ព្រះភាគ បានជ្រាបថា ជនទាំងពីរនាក់នោះមានចិត្តស្រួល មានចិត្តទន់ មាន ចិត្តផុតចាកនីវរណធម៌ មានចិត្តខ្ពស់ឡើង មានចិត្តជ្រះថ្លា ក្នុងកាលឯណា ព្រះអង្គទ្រង់ប្រកាសធម្មទេសនា ដែលព្រះពុទ្ធទាំងឡាយ តែងលើកឡើង សំដែងដោយព្រះអង្គឯង គឺទុក្ខសច្ច ១ សមុទយសច្ច​ ១ និរោធសច្ច ១ មគ្គសច្ច ១ ក្នុងកាលណោះ ។ ធម្មតាសំពតស្អាតបា្រសចាកពណ៌ខ្មៅគួរ ទទួលទឹកជ្រលក់ដោយប្រពៃ មានឧបមាដូចម្តេចមិញ ធម្មចក្ខុគឺសោតា-បត្តិមគ្គដ៏បា្រសចាកធូលី បា្រសចាកមន្ទិល ក៏កើតឡើងដល់ខណ្ឌរាជបុត្រ និងតិស្សបុរោហិតបុត្រក្នុងទីអង្គុយនោះថា ធម្មជាតឯណាមួយ មានកិរិយា កើតឡើងជាធម្មតា ធម្មជាតទាំងអស់នោះ រមែងរលត់ទៅវិញជាធម្មតា មាន ឧបមេយ្យដូច្នោះឯង ។ ជនទាំងពីរនោះ បានឃើញអរិយសច្ចធម៌ បានដល់ អរិយសច្ចធម៌ បានត្រាស់ដឹងអរិយសច្ចធម៌ បានចុះចិត្តស៊ប់ក្នុងអរិយសច្ច-ធម៌ ឆ្លងផុតសេចក្តីសង្ស័យ មិនមានងឿងឆ្លល់ដល់នូវភាវៈ ជាបុគ្គល ក្លាហាន មិនបាច់ជឿស្តាប់បុគ្គលដទៃ ក្នុងសាសនានៃព្រះបរមសាស្តា ទើប ក្រាបបង្គំទូលព្រះវិបស្សីមានព្រះភាគ អរហន្តសម្មាសម្ពុទ្ធវិញ ដូច្នេះថា បពិត្រព្រះអង្គដ៏ចម្រើន ពីរោះណាស់ បពិត្រព្រះអង្គដ៏ចម្រើន ពីរោះណាស់ បពិត្រព្រះអង្គដ៏ចម្រើន ធម៌ដែលព្រះអង្គសំដែងហើយ ដោយអនេក បរិយាយដូចជា គេផ្ងាររបស់ដែលផ្កាប់ ឬដូចជាបើកបង្ហាញរបស់ដែល កំបាំង ពុំនោះដូចជាបា្រប់ផ្លូវដល់អ្នកវង្វេងផ្លូវ ពុំនោះសោត ដូចជាមនុស្ស កាន់ប្រទីបទ្រោលបំភ្លឺក្នុងទីងងឹត ដោយគិតថា មនុស្សមានភ្នែកភ្លឺនឹងមើល ឃើញនូវរូបទាំងឡាយបាន បពិត្រព្រះអង្គដ៏ចម្រើន យើងខ្ញុំព្រះអង្គទាំង នេះសូមដល់នូវព្រះមានព្រះភាគផង ព្រះធម៌ផងជាសរណៈ​ បពិត្រព្រះអង្គ ដ៏ចម្រើន យើងខ្ញុំព្រះអង្គសូមបាននូវបព្វជ្ជា សូមបាននូវឧបសម្បទាក្នុង សំណាក់ព្រះមានព្រះភាគ ។ ម្នាលភិក្ខុទាំងឡាយ ខណ្ឌរាជបុត្រ និងតិស្ស-បុរោហិត បុត្រក៏បានបព្វជ្ជា បានឧបសម្បទា ក្នុងសំណាក់នៃព្រះវិបស្សីមាន ព្រះភាគ អរហន្តសម្មាសម្ពុទ្ធ ។ ព្រះវិបស្សីមានព្រះភាគ អរហន្តសម្មាសម្ពុទ្ធ ទ្រង់ពន្យល់ជនទាំងនោះ ឲ្យឃើញច្បាស់ ឲ្យកាន់យក ឲ្យអាចហាន ឲ្យរីក រាយ ដោយធម្មីកថា ហើយប្រកាសទោសនៃសង្ខារទាំងឡាយ ដ៏លាមក សៅហ្មង និងអានិសង្សក្នុងបព្វជ្ជា ។ កាលព្រះវិបស្សីមានព្រះភាគ អរហន្ត-សម្មាសម្ពុទ្ធ ទ្រង់ណែនាំពន្យល់ជនទាំង ២ នោះ ឲ្យឃើញច្បាស់ ឲ្យកាន់ យក ឲ្យអាចហាន ឲ្យរីករាយ ដោយធម្មីកថាហើយ មិនយូរប៉ុន្មាន ចិត្ត (របស់ជនទាំងពីរនោះ)​ ក៏រួចចាកអាសវៈទាំងឡាយ ញ្រេះមិនប្រកាន់មាំ ។</p>
        <p><a class='ref km' id='km49' href='#km49'>៤៩</a>ម្នាលភិក្ខុទាំងឡាយ ពួកមហាជនក្នុងនគរពន្ធុមតីរាជធានីចំនួន ៨ ហ្មឺន ៤ ពាន់នាក់ បានឮដំណឹងថា ​ព្រះវិបស្សីមានព្រះភាគ អរហន្ត-សម្មាសម្ពុទ្ធ ទ្រង់ស្តេចមក ដល់ពន្ធុមតីរាជធានីហើយ​ ឥឡូវទ្រង់គង់នៅនា ខេមមិគទាយវ័ន បានឮថាព្រះខណ្ឌរាជបុត្ត និងតិស្សបុរោហិតបុត្ត បានដាក់ កេសានិងមស្សុ ហើយស្លៀកដណ្តប់សំពត់ កាសាយៈចេញចាកផ្ទះ ទៅបួស ក្នុងសំណាក់នៃព្រះវិបស្សីមានព្រះភាគ អរហន្តសម្មាសម្ពុទ្ធ ។ លុះពួក មហាជនទាំងនោះ បានឮហើយ ក៏មានសេចក្តីត្រិះរិះដូច្នេះថា ធម្មវិន័យ និងបព្វជ្ជា ដែលព្រះខណ្ឌរាជបុត្ត និងតិស្សបុរោហិតបុត្ត ដាក់កេសានិង មស្សុ ស្លៀកដណ្តប់កាសាយៈ ចេញចាកគេហដ្ឋានទៅបួសនោះបា្រកដជា មិនមែនថោកទាបទេ ប៉ុនអម្បាលព្រះខណ្ឌរាជបុត្ត និងតិស្សបុរោហិតបុត្ត ម្តេចដាក់កេសានិងមស្សុ ​ហើយស្លៀកដណ្តប់សំពត់កាសាយៈ ចេញចាក គេហដ្ឋានទៅបួស ចុះពួកយើងនៅចាំអ្វីទៀត ។ ម្នាលភិក្ខុទាំងឡាយ ក្នុង វេលានោះ ពួកមហាជនចំនួន ៨ ហ្មឺន ៤ ពាន់នោះ ចេញ ចាកពន្ធុមតី រាជធានី នាំគ្នាដើរសំដៅទៅរកខេមមិគទាយវ័ន ជាទីដែលព្រះវិបស្សីមាន ព្រះភាគអរហន្តសម្មាសម្ពុទ្ធគង់នៅ លុះទៅល់ហើយ​ ក៏ថ្វាយបង្គំព្រះវិបស្សី មានព្រះភាគ ​អរហន្តសម្មាសម្ពុទ្ធ រួចអង្គុយក្នុងទីសមគួរ ។ ព្រះវិបស្សីមាន ព្រះភាគ អរហន្តសម្មាសម្ពុទ្ធ ទ្រង់សំដែងអនុបុព្វីកថាដល់ពួកមហាជននោះ អនុបុព្វីកថានោះគឺទ្រង់ប្រកាសទានកថា ១ សីលកថា ១ សគ្គកថា ១ ទោស នៃកាមទាំងឡាយដ៏លាមកសៅហ្មង​ ១ អនិសង្សក្នុងបព្វជ្ជា ១ ។ ព្រះមាន ព្រះភាគទ្រង់ជ្រាបថា ពួកមហាជនទាំងនោះ មានចិត្តសួ្រល មានចិត្តទន់ មានចិត្តផុតចាកនីវរណធម៌ មានចិត្តខ្ពស់ឡើង មានចិត្តជ្រះថ្លា ក្នុងកាល ឯណា ក៏ទ្រង់ប្រកាសធម្មទេសនា ដែលព្រះពុទ្ធទាំងឡាយទ្រង់លើក ឡើង សំដែងដោយព្រះអង្គឯង គឺទុក្ខសច្ច ១ សមុទយសច្ច ១ និរោធសច្ច ១ មគ្គសច្ច ១ ក្នុងកាលណោះ ។ ធម្មតាសំពត់សស្អាតដែលបា្រសចាកពណ៌ ខ្មៅ គួរទទួលទឹក ជ្រលក់ដោយប្រពៃ មានឧបមាដូចម្តេចមិញ ធម្មចក្ខុគឺ សោតាបត្តិមគ្គ ដ៏បា្រសចាកធូលី បា្រសចាកមន្ទិល ក៏កើតឡើងដល់ពួក មហាជនទាំង ៨ ហ្មឺន ៤ ពាន់ នាក់នោះក្នុងទី អង្គុយនោះឯងថា ធម្មជាត ឯណានីមួយ មានកិរិយាកើតឡើងជាធម្មតា ធម្មជាតទាំងអស់នោះ រមែង រលត់ទៅវិញជាធម្មតា មានឧបមេយ្យដូច្នោះឯង ។ ឯពួកមហាជនទាំងនោះ បានឃើញអរិយសច្ចធម៌ បានដល់អរិយសច្ចធម៌ បានត្រាស់ដឹងអរិយសច្ច-ធម៌ បានចុះចិត្តស៊ប់ក្នុងអរិយសច្ចធម៌ ឆ្លងផុតសេចក្តីសង្ស័យ មិនមានងឿង ឆ្ងល់ ដល់នូវភាវៈជាបុគ្គលក្លាហាន មិនបាច់ជឿពាក្យបុគ្គលដទៃ ក្នុង សាសនានៃព្រះបរមសាស្តា ទើបក្រាបទូលព្រះវិបស្សីមានព្រះភាគ អរហន្ត-សម្មាសម្ពុទ្ធដូច្នេះថា បពិត្រព្រះអង្គដ៏ចម្រើន ពីរោះណាស់ បពិត្រព្រះអង្គ ដ៏ចម្រើនពីរោះណាស់ បពិត្រព្រះអង្គដ៏ចម្រើន ធម៌ដែលព្រះអង្គសំដែង ហើយដោយអនេកបរិយាយ ដូចជាគេផ្ងាររបស់ដែលផ្កាប់​ ឬដូចជាបើក បង្ហាញរបស់ដែលកំបាំង ពុំនោះដូចជាបា្រប់ផ្លូវដល់អ្នកវង្វេងផ្លូវ ពុំនោះ សោតដូចជា កាន់ប្រទីបទ្រោលបំភ្លឺក្នុងទីងងឹតដោយគិតថា មនុស្សដែល មានភ្នែកភ្លឺ នឹងមើលឃើញនូវរូបទាំងឡាយបាន បពិត្រព្រះអង្គដ៏ចម្រើន យើងខ្ញុំទាំងនោះ សូមដល់ព្រះមានព្រះភាគផង ព្រះធម៌ផង ព្រះភិក្ខុសង្ឃ ផង ថាជាសរណៈ​ បពិត្រព្រះអង្គដ៏ចម្រើន​ យើងខ្ញុំសូមបាននូវបព្វជ្ជានិង ឧបសម្បទា​ក្នុងសំណាក់នៃព្រះមានព្រះភាគ ។ ម្នាលភិក្ខុទាំងឡាយ ពួក មហាជនទាំង​ ៨ ហ្មឺន ៤ ពាន់នាក់នោះ ក៏បានបព្វជ្ជានិងឧបសម្បទាក្នុង សំណាក់នៃព្រះវិបស្សីមានព្រះភាគ​ អរហន្តសម្មាសម្ពុទ្ធ ។ ព្រះវិបស្សីមាន ព្រះភាគ អរហន្តសម្មាសម្ពុទ្ធ ទ្រង់ពន្យល់ដនទាំងនោះ ឲ្យឃើញជាក់ ឲ្យកាន់យក ឲ្យអាចហាន ឲ្យរីករាយ​ ដោយធម្មីកថា ហើយប្រកាសទោស របស់សង្ខារដ៏លាមកសៅហ្មង និងអានិសង្សក្នុងព្រះនិព្វាន ។​ កាលដែល ព្រះវិបស្សីមានព្រះភាគ អរហន្តសម្មាសម្ពុទ្ធ ទ្រង់ពន្យល់ពួកមហាជនទាំង នោះឲ្យឃើញជាក់ ឲ្យកាន់យក ឲ្យអាចហាន ឲ្យរីករាយ ដោយធម្មីកថា ហើយ មិនយូរប៉ុន្មានចិត្ត (របស់មហាជនទាំងនោះ) ក៏រួចស្រឡៈចាកអាសវ-ធម៌ ទាំងឡាយញ្រេះមិនប្រកាន់មាំ ។</p>
        <p><a class='ref km' id='km50' href='#km50'>៥០</a>ម្នាលភិក្ខុទាំងឡាយ បព្វជិតទាំង ៨​ ហ្មឺន ៤ ពាន់នាក់នោះបានឮ ដំណឹងថា ព្រះវិបស្សីមានព្រះភាគ ​អរហន្តសម្មាសម្ពុទ្ធ ស្តេចមកដល់ពន្ធុ-មតីរាជធានី ហើយទ្រង់គង់នៅ​ក្នុងខេមមិគទាយវ័ន ទ្រង់សំដែងធម៌ ។ ម្នាល ភិក្ខុទាំងឡាយ លំដាប់នោះ​ បព្វជិតទាំង ៨ ហ្មឺន ៤ ពាន់នាក់នោះ ក៏នាំគ្នា ទៅកាន់ក្រុងពន្ធុមតីរាជធានី រួចហើយក៏ដើរ សំដៅទៅរកខេមមិគទាយវ័ន ត្រង់កន្លែងដែលព្រះវិបស្សីមានព្រះភាគ​ អរហន្តសម្មាសម្ពុទ្ធគង់នៅ លុះ ទៅដល់ហើយ ក៏ថ្វាយបង្គំព្រះវិបស្សីមានព្រះភាគ អរហន្តសម្មាសម្ពុទ្ធ ហើយអង្គុយក្នុងទីសមគួរ ។ ព្រះវិបស្សីមានព្រះភាគ អរហន្តសម្មាសម្ពុទ្ធ ទ្រង់ត្រាស់អនុបុព្វីកថា​ ដល់ពួកបព្វជិតទាំងនោះ អនុបុព្វីកថានោះ គឺទ្រង់ ប្រកាសទានកថា ១ សីលកថា​ ១ សគ្គកថា ១ ទោសនៃកាមទាំងឡាយ ដ៏លាមកសៅហ្មង ១ អានិសង្សក្នុងនេក្ខម្ម ១ ។ លុះព្រះមានព្រះភាគ ទ្រង់ ជ្រាបថា បព្វជិតទាំងនោះ មានចិត្តស្រួល មានចិត្តទន់ មានចិត្តផុតចាក នីវរណធម៌ មានចិត្តខ្ពស់ឡើង មានចិត្តជ្រះថ្លា ក្នុងកាលឯណា ក៏ទ្រង់ ប្រកាសធម្មទេសនា ដែលព្រះពុទ្ធទាំងឡាយ ទ្រង់លើកឡើងសំដែង ដោយ ព្រះអង្គឯង គឺ ទុក្ខសច្ច ១ សមុទយសច្ច ១ និរោធសច្ច ១ មគ្គសច្ច ១ ក្នុង កាលណោះ ។ ធម្មតាសំពត់សស្អាតដែលបា្រសចាកពណ៌ខ្មៅ គួរទទួលទឹក ជ្រលក់ ដោយប្រពៃ មានឧបមាដូចម្តេចមិញ​ ធម្មចក្ខុគឺសោតាបត្តិមគ្គដ៏ បា្រសចាកធូលីបា្រសចាកមន្ទិល ក៏កើតឡើងដល់ពួកបព្វជិតទាំង ៨ ហ្មឺន ៤ ពាន់នោះ ក្នុងទីអង្គុយនោះថា ធម្មជាតឯណានីមួយ មានកិរិយាកើតឡើង ជាធម្មតា ធម្មជាតទាំងអស់នោះ រមែងរលត់ទៅវិញជាធម្មតា មានឧបមេយ្យ ដូច្នេះឯង ។ ពួកបព្វជិតទាំងនោះ បានឃើញ អរិយសច្ចធម៌ បានដល់អរិយ-សច្ចធម៌ បានត្រាស់ដឹងអរិយសច្ចធម៌ បានចុះចិត្តស៊ប់ក្នុងអរិយសច្ចធម៌ ឆ្លង ផុតចាកសេចក្តីសង្ស័យ មិនមានងឿងឆ្ងល់ ដល់នូវភាវៈជាបុគ្គលក្លាហាន មិនបាច់ជឿពាក្យបុគ្គលដទៃ ក្នុងសាសនារបស់ព្រះបរមសាស្តា ទើបក្រាប បង្គំទូលព្រះវិបស្សីមានព្រះភាគ អរហន្តសម្មាសម្ពុទ្ធដូច្នេះថា បពិត្រព្រះអង្គ ដ៏ចម្រើន ពីរោះណាស់ បពិត្រព្រះអង្គដ៏ចម្រើន​ ពីរោះណាស់ បពិត្រព្រះ អង្គដ៏ចម្រើន ធម៌ដែលព្រះមានព្រះភាគទ្រង់សំដែងហើយ ដោយអនេក-បរិយាយ ដូចជាគេផ្ងាររបស់ដែលផ្កាប់ ឬដូចជា​បើកបង្ហាញរបស់ដែល កំបាំង​ ពុំនោះដូចជាបា្រប់ផ្លូវដល់អ្នកវង្វេងផ្លូវ ពុំនោះសោតដូចកាន់ប្រទីប ទ្រោលបំភ្លឺក្នុងទីងងឹតដោយគិតថា មនុស្សដែលមានភ្នែកភ្លឺ មើលឃើញនូវ រូបទាំងឡាយបាន បពិត្រព្រះអង្គដ៏ចម្រើន យើងខ្ញុំទាំងនេះ សូមដល់នូវ ព្រះមានព្រះភាគផង ព្រះធម៌ផង ព្រះភិក្ខុសង្ឃផង ថាជាសរណៈ បពិត្រ ព្រះអង្គដ៏ចម្រើន យើងខ្ញុំសូមបាននូវបព្វជ្ជានិងឧបសម្បទា ក្នុសំណាក់នៃ ព្រះមានព្រះភាគ ។ ម្នាលភិក្ខុទាំងឡាយ ពួកបព្វជិតទាំង ៨ ហ្មឺន ៤ ពាន់ នោះ ក៏បាននូវបព្វជ្ជានិងឧបសម្បទា ក្នុងសំណាក់នៃព្រះវិបស្សីមាន ព្រះភាគ អរហន្តសម្មាសម្ពុទ្ធ ។ ព្រះវិបស្សីមានព្រះភាគ អរហន្តសម្មាសម្ពុទ្ធ ទ្រង់ពន្យល់បព្វជិតទាំងនោះ ឲ្យឃើញជាក់ ឲ្យកាន់យក ឲ្យអាចហាន ឲ្យរីក រាយដោយធម្មីកថា ហើយប្រកាសទោស របស់សង្ខារដ៏លាមកសៅហ្មង និង អានិសង្សក្នុងនេក្ខម្មៈ ។ កាលដែលព្រះវិបស្សីមានព្រះភាគ អរហន្តសម្មា-សម្ពុទ្ធ ទ្រង់ពន្យល់ពួកបព្វជិតទាំងនោះ ឲ្យឃើញជាក់ ឲ្យកាន់យក ឲ្យអាច ហាន ឲ្យរីករាយ ដោយធម្មីកថាហើយ មិនយូរប៉ុន្មានចិត្ត (របស់បព្វជិតទាំង នោះ) ក៏ បានរួចស្រឡះចាកអាសវៈទាំងឡាយ ញ្រេះមិនប្រកាន់មាំ ។</p>
        <p><a class='ref km' id='km51' href='#km51'>៥១</a>សម័យនោះឯង មានភិក្ខុសង្ឃច្រើនចំនួន ៦ លាន ៨ សែនរូប នៅ អាស្រ័យក្នុងពន្ធុមតីរាជធានី ។ ម្នាលភិក្ខុទាំងឡាយ គ្រានោះឯង ព្រះវិបស្សីមានព្រះភាគ​ អរហន្តសម្មាសម្ពុទ្ធ ទ្រង់គង់ក្នុងទីស្ងាត់ សម្ងំក្នុង ព្រះកម្មដ្ឋាន មានព្រះតម្រិះក្នុងព្រះហប្ញទ័យកើតឡើងយ៉ាងនេះថា ឥឡូវ នេះ ពួកភិក្ខុដែលនៅអាស្រ័យ​ក្នុងពន្ធុមតីរាជធានី ច្រើនដល់ទៅ ៦ លាន​ ៨ សែនរូប បើដូច្នោះ គួរតែតថាគតអនុញ្ញាតភិក្ខុទាំងឡាយថា ម្នាលភិក្ខុ ទាំងឡាយ អ្នកទាំងឡាយចូរត្រាច់ទៅកាន់ចារិក ដើម្បីប្រយោជន៍ ដល់ជន ច្រើន ដើម្បីសេចក្តីសុខដល់ជនច្រើន ដើម្បីអនុគ្រោះដល់សត្វលោក ដើម្បី សេចក្តីចម្រើន ដើម្បីប្រយោជន៍ ដើម្បីសេចក្តីសុខ ដល់ទេវតានិងមនុស្ស ទាំងឡាយ អ្នកទាំងឡាយចូរកុំទៅពីរនាក់តាមផ្លូវ​ ១ ឡើយ ម្នាលភិក្ខុទាំង ឡាយ អ្នកទាំងឡាយចូរសំដែងធម៌ ឲ្យមានលំអបទដើម បទកណ្តាល និង បទចុង ចូរប្រកាសព្រហ្មចរិយធម៌ដ៏បរិសុទ្ធ ប្រកបដោយអត្ថនិងព្យញ្ជនៈ ដ៏ពេញបរិបូណ៌ទាំងអស់ សត្វទាំងឡាយក្នុងលោកនេះ ដែលមានធូលីគឺ រាគាទិក្កិលេសតិចក្នុងភ្នែកក៏មាន សត្វទាំងនោះតែខាន ស្តាប់ធម៌ហើយនិង សាបសូន្យ (ចាកមគ្គផល) ពួកសត្វដែលបម្រុងត្រាស់ដឹងធម៌ក៏មាន មួយ ទៀត កាលបើវេលាកន្លងទៅបាន ៦ ឆ្នាំៗ ហើយ អ្នកទាំងឡាយត្រូវចូលមក កាន់ពន្ធុមតីរាជធានី ដើម្បីសំដែងបាតិមោក្ខ ។ ម្នាលភិក្ខុទាំងឡាយ លំដាប់ នោះ មហាព្រហ្ម ១ អង្គ​ដឹងនូវសេចក្តីត្រិះរិះក្នុងព្រះហប្ញទ័យ របស់ព្រះ វិបស្សីមានព្រះភាគ អរហន្តសម្មាសម្ពុទ្ធដោយចិត្តរបស់ខ្លួនហើយ ក៏បាត់អំពី ព្រហ្មលោក មកបា្រកដក្នុងទីចំពោះព្រះភក្រ្ត ព្រះវិបស្សីមានព្រះភាគ អរហន្តសម្មាសម្ពុទ្ធ ប្រៀបដូចបុរសមានកម្លាំង លានូវកំភួនដៃដែលបត់ចូល ឬបត់ចូលនូវកំភួនដៃ​ដែលលាចេញ ។ ម្នាលភិក្ខុទាំងឡាយ លំដាប់នោះ មហាព្រហ្មនោះ ធ្វើសំពត់ឧត្តរាសង្គឆៀងស្មាម្ខាងប្រណម្យ អញ្ជលីថ្វាយ បង្គំព្រះវិបស្សីមានព្រះភាគ​ អរហន្តសម្មាសម្ពុទ្ធ ហើយក្រាបបង្គំទូលព្រះ វិបស្សីមានព្រះភាគ​ អរហន្តសម្មាសម្ពុទ្ធដូច្នេះថា បពិត្រព្រះមានភាគ ដំណើរនុ៎ះយ៉ាងនេះ បពិត្រព្រះសុគត ដំណើរនុ៎ះយ៉ាងនេះ បពិត្រព្រះអង្គ ដ៏ចម្រើន ឥឡូវនេះ ភិក្ខុសង្ឃដែលនៅអាស្រ័យក្នុងពន្ធុមតីរាជធានីច្រើន ណាស់ ​ចំនួន ៦ លាន ៨ សែនរូប បពិត្រព្រះអង្គដ៏ចម្រើន​ សូមព្រះមាន ព្រះភាគ​ ទ្រង់អនុញ្ញាតភិក្ខុទាំងឡាយថា ម្នាលភិក្ខុទាំងឡាយ អ្នកទាំង ឡាយចូរត្រាច់ទៅកាន់ចារិក ដើម្បីប្រយោជន៍ដល់ជនច្រើន ដើម្បីសេចក្តី សុខដល់ជនច្រើន ដើម្បីអនុគ្រោះដល់សត្វលោក ដើម្បីសេចក្តីចម្រើន ដើម្បី ប្រយោជន៍ ដើម្បីសេចក្តីសុខ ដល់ទេវតានិងមនុស្សទាំងឡាយ អ្នកទាំង ឡាយចូរ កុំទៅពីរនាក់តាមផ្លូវ ១ ឡើយ ម្នាលភិក្ខុទាំងឡាយ អ្នកទាំងឡាយ ចូរសំដែងធម៌ ឲ្យមានលំអបទដើម បទកណ្តាល និងបទចុង ចូរប្រកាស ព្រហ្មចរិយធម៌ដ៏បរិសុទ្ធប្រកប ដោយអត្ថនិងព្យញ្ជនៈ ដ៏ពេញបរិបូណ៍ទាំង អស់ សត្វទាំងឡាយក្នុងលោកនេះ ដែលមានធូលីគឺរាគាទិក្កិលេសតិចក្នុង ភ្នែកក៏មាន សត្វទាំងនោះ តែខានស្តាប់ធម៌នឹងសាបសូន្យ (ចាកមគ្គផល) ពួកសត្វដែលបម្រុងត្រាស់ដឹងធម៌គង់មាន បពិត្រព្រះអង្គដ៏ចម្រើន មួយវិញ ទៀត កាលបើវេលាកន្លងទៅបាន ៦ ឆ្នាំ ៗ ហើយ ភិក្ខុទាំងឡាយនឹងចូល មកកាន់ពន្ធុមតីរាជធានី ដើម្បីសំដែងបាតិមោក្ខយ៉ាងណា យើងខ្ញុំក៏នឹងធ្វើ យ៉ាងនោះ ។ ម្នាលភិក្ខុទាំងឡាយ មហាព្រហ្មនោះ បានពោលនូវពាក្យនេះ លុះពោលពាក្យនេះរួចហើយ ក៏ថ្វាយបង្គំលាព្រះវិបស្សីមានព្រះភាគ អរហន្ត-សម្មាសម្ពុទ្ធ ធ្វើប្រទក្សិណហើយ ក៏បាត់អំពីទីនោះទៅ ។</p>
        <p><a class='ref km' id='km52' href='#km52'>៥២</a>ម្នាលភិក្ខុទាំងឡាយ លំដាប់នោះ ព្រះវិបស្សីមានព្រះភាគ​អរហន្តសម្មាសម្ពុទ្ធ ទ្រង់ចេញអំពីទីសម្រាក នៅវេលាសាយណ្ហសម័យ ហើយត្រាស់នឹងភិក្ខុទាំងឡាយថា ម្នាលភិក្ខុទាំងឡាយ តថាគតចូលទៅនៅ ក្នុងរហោស្ថាន ជាទីសម្រាកមាន សេចក្តីត្រិះរិះក្នុងចិត្តកើតឡើងយ៉ាងនេះ ថា ឥឡូវនេះភិក្ខុសង្ឃដែលនៅអាស្រ័យ ក្នុងពន្ធុមតីរាជធានីច្រើនណាស់ ចំនួន ៦ លាន ៨ សែនរូប បើដូច្នោះ គួរតែតថាគតអនុញ្ញាតដូច្នេះថា ម្នាល ភិក្ខុទាំងឡាយ អ្នកទាំងឡាយ ចូលទៅកាន់ចារិក ដើម្បីប្រយោជន៍ដល់ជន ច្រើន ដើម្បីសេចក្តីសុខដល់ជនច្រើន ដើម្បីសេចក្តីសុខដល់ទេវតា និង មនុស្សទាំងឡាយ អ្នកទាំងឡាយចូរកុំទៅពីរនាក់តាមផ្លូវ ១ ឡើយ ម្នាលភិក្ខុ ទាំងឡាយ អ្នកទាំងឡាយ ចូរសំដែងធម៌ឲ្យមានលំអរបទដើម បទកណ្តាល នឹងបទចុង ចូរប្រកាសព្រហ្មចរិយធម៌ឲ្យបរិសុទ្ធ ប្រកបដោយអត្ថនិង ព្យញ្ជនៈដ៏ពេញបរិបូរណ៌ទាំងអស់ សត្វទាំងឡាយក្នុងលោកនេះ ដែលមាន ធូលីគឺរាគាទិក្កិលេសតិចក្នុងចក្ខុក៏មាន សត្វទាំងនោះ តែមិនបានស្តាប់ធម៌ នឹងសាបសូន្យ (ចាកមគ្គផល) ពួកសត្វដែលបម្រុងត្រាស់ដឹងធម៌គង់មាន មួយទៀត កាលបើវេលាកន្លងទៅបាន ៦ ឆ្នាំ ៗ ហើយ អ្នកទាំងឡាយត្រូវ ចូលមកកាន់ពន្ធុមតីរាជធានី ដើម្បីសំដែងបាតិមោក្ខ ម្នាលភិក្ខុទាំងឡាយ លំដាប់នោះ មានមហាព្រហ្ម ១ អង្គ ដឹងនូវសេចក្តីត្រិះរិះក្នុងចិត្តនៃតថាគត ដោយចិត្តរបស់ខ្លួនហើយ ក៏បាត់អំពីព្រហ្មលោកមកបា្រកដក្នុងទីចំពោះមុខ តថាគត ប្រៀបដូចបុរសអ្នកមានកម្លាំងលាចេញនូវកំភួនដៃ ដែលបត់ចូល ឬបត់ចូលនូវកំភួនដៃដែលលាចេញ ម្នាលភិក្ខុទាំងឡាយ ក្នុងវេលានោះ មហាព្រហ្មនោះ ធ្វើសំពត់ឧត្តរាសង្គឆៀងស្មាម្ខាង ប្រណម្យអញ្ជលីថ្វាយ បង្គំចំពោះតថាគត ហើយពោលពាក្យនេះនឹងតថាគតថា បពិត្រព្រះមាន ព្រះភាគ ដំណើរនុ៎ះយ៉ាងនេះ បពិត្រព្រះសុគត ដំណើរនុ៎ះ យ៉ាងនេះ បពិត្រព្រះអង្គដ៏ចម្រើន ឥឡូវនេះភិក្ខុសង្ឃដែលនៅអាស្រ័យក្នុងពន្ធុមតីរាជ ធានីច្រើនណាស់ ចំនួន ៦ លាន ៨ សែនរូប ​បពិត្រព្រះអង្គដ៏ចម្រើន សូមព្រះមានព្រះ ភាគទ្រង់អនុញ្ញាតភិក្ខុទាំងឡាយថា ម្នាលភិក្ខុទាំងឡាយ អ្នកទាំងឡាយ ចូរត្រាច់ទៅកាន់ចារិក ដើម្បីប្រយោជន៍ដល់ជនច្រើន ដើម្បី សេចក្តីសុខដល់ជនច្រើន ដើម្បីអនុគ្រោះដល់សត្វលោក ដើម្បីសេចក្តី ចម្រើន ដើម្បីប្រយោជន៍ ដើម្បីសេចក្តីសុខដល់ទេវតានិងមនុស្សទាំងឡាយ អ្នកទាំងឡាយ ចូរកុំទៅពីររូបតាមផ្លូវ ១ ឡើយ ម្នាលភិក្ខុទាំងឡាយ អ្នកទាំង ឡាយ ចូរសំដែងធម៌ឲ្យមានលំអបទដើម បទកណ្តាល និងបទចុង ចូរ ប្រកាសព្រហ្មចរិយធម៌ដ៏បរិសុទ្ធ ប្រកបដោយអត្ថ និងព្យញ្ជនៈដ៏ពេញ បរិបូណ៌ទាំងអស់ សត្វទាំងឡាយក្នុងលោកនេះ ដែលមានធូលីគឺរាគាទិ-ក្កិលេសតិចក្នុងចក្ខុក៏មាន សត្វទាំងនោះ តែមិនបានស្តាប់ធម៌នឹងសាបសូន្យ (ចាកមគ្គផល) ពួកសត្វដែលបម្រុងនឹងត្រាស់ដឹងធម៌គង់មាន បពិត្រព្រះ អង្គដ៏ចម្រើន មួយទៀតកាល បើវេលាកន្លងទៅបាន ៦ ឆ្នាំ ៗ ហើយ ភិក្ខុទាំង ឡាលយនឹងចូលមកកាន់ពន្ធុមតីរាជធានី ដើម្បីសំដែងបាតិមោក្ខយ៉ាងណា យើងខ្ញុំក៏និងធ្វើយ៉ាងនោះ ម្នាលភិក្ខុទាំងឡាយ មហាព្រហ្មនោះ បានពោល ពាក្យនេះ លុះពោលពាក្យនេះរួច ក៏ថ្វាយបង្គំលាតថាគត ធ្វើប្រទក្សិណ ហើយ ក៏បាត់អំពីទីនោះទៅ ។ ព្រះវិបស្សីទ្រង់ត្រាស់ថា ម្នាលភិក្ខុទាំងឡាយ តថាគតអនុញ្ញាតឲ្យ អ្នកទាំងឡាយទៅកាន់ចារិក ដើម្បីប្រយោជន៍ដល់ជន ច្រើន ដើម្បីសេចក្តីសុខ ដល់ជនច្រើន ដើម្បីអនុគ្រោះដល់សត្វលោក ដើម្បី សេចក្តីចម្រើន ដើម្បីប្រយោជន៍ ដើម្បីសេចក្តីសុខដល់ទេវតានិងមនុស្ស ទាំងឡាយ អ្នកទាំងឡាយចូរកុំទៅពីរនាក់តាមផ្លូវ ១ ឡើយ ម្នាលភិក្ខុ ទាំងឡាយ អ្នកទាំងឡាយចូរសំដែងធម៌ ឲ្យមានលំអបទដើម បទកណ្តាល និងបទចុង ចូរប្រកាសព្រហ្មចរិយធម៌ដ៏បរិសុទ្ធ ប្រកបដោយអត្ថ និង ព្យញ្ជនៈដ៏ពេញបរិបូណ៌ទាំងអស់ សត្វទាំងឡាយក្នុងលោកនេះ ដែលមាន ធូលីគឺរាគាទិក្កិលេសតិចក្នុងចក្ខុក៏មាន សត្វទាំងឡាយនោះ តែមិនបាន ស្តាប់ធម៌នឹងសាបសូន្យ (ចាកមគ្គផល) ពួកសត្វដែលបម្រុងត្រាស់ដឹងធម៌ គង់មាន ម្នាលភិក្ខុទាំងឡាយ តែថាកាលដែលកន្លង ទៅបាន ៦ ឆ្នាំ ៗ ហើយ អ្នកទាំងឡាយត្រូវមកកាន់ពន្ធុមតីរាជធានី ដើម្បីសំដែងបាតិមោក្ខ ។ ម្នាល ភិក្ខុទាំងឡាយ គ្រានោះ ពួកភិក្ខុច្រើនតែចេញទៅកាន់ចារិក ក្នុងជនបទ តែមួយថ្ងៃប៉ុណ្ណោះ ។​</p>
        <p><a class='ref km' id='km53' href='#km53'>៥៣</a>សម័យនោះឯង ក្នុងជម្ពូទ្វីបមានអាវាសច្រើន ចំនួន ៨ ហ្មឺន ៤ ពាន់ ។ ដល់កន្លងទៅបាន ១ ឆ្នាំ ពួកទេវតាក៏បន្លឺសូរស័ព្ទថា បពិត្រលោក អ្នកនិទ៌ុក្ខទាំងឡាយ​ កាលកន្លងទៅបាន​ ១ ឆ្នាំហើយ ឥឡូវនៅសល់តែ ៥​ ឆ្នាំទៀតទេ លុះអំណើះទៅ ៥ ឆ្នាំ ទៀត លោកទាំងឡាយត្រូវចូលទៅកាន់ ពន្ធុមតីរាជធានី ដើម្បីសំដែងបាតិមោក្ខ ។ លុះកន្លងទៅបាន​ ២ ឆ្នាំ ពួក ទេវតាបន្លឺសូរស័ព្ទថា បពិត្រលោកអ្នកនិទ៌ុក្ខទាំងឡាយកាល កន្លងទៅបាន ២ ឆ្នាំហើយ ឥឡូវនៅសល់តែ ៤ ឆ្នាំទៀតទេ លុះអំណើះទៅ ៤ ឆ្នាំទៀត លោកទាំងឡាយ ត្រូវចូលទៅកាន់ពន្ធុមតីរាជធានី ដើម្បីសំដែងបាតិមោក្ខ ។ លុះកាលកន្លងទៅបាន ៣ ឆ្នាំ​ ពួកទេវតាបន្លឺសូរស័ព្ទថា បពិត្រលោកអ្នក និទ៌ុក្ខទាំងឡាយ កាលកន្លងទៅបាន ៣ ឆ្នាំហើយ ឥឡូវនៅសល់តែ ៣ ឆ្នាំ ទៀតទេ លុះអំណើះទៅ ៣ ឆ្នាំ ទៀត លោកទាំងឡាយត្រូវចូលទៅកាន់ ពន្ធុមតីរាជធានី ដើម្បីសំដែងបាតិមោក្ខ ។ លុះកន្លងទៅបាន​ ៤ ឆ្នាំ ពួក ទេវតាបន្លឺសូរស័ព្ទថា បពិត្រលោកអ្នកនិទ៌ុក្ខទាំងឡាយ កាលកន្លងទៅបាន ៤ ឆ្នាំហើយ ឥឡូវនៅសល់តែ ២​ ឆ្នាំទៀតទេ លុះអំណើះទៅ ២ ឆ្នាំទៀត លោកទាំងឡាយត្រូវចូលទៅកាន់ពន្ធុមតីរាជធានី ដើម្បីសំដែងបាតិមោក្ខ ។ លុះកន្លងទៅបាន ៥ ឆ្នាំ ពួកទេវតាបន្លឺសូរស័ព្ទថា បពិត្រលោកអ្នកនិទ៌ុក្ខ ទាំងឡាយ កាលកន្លងទៅបាន ៥ ឆ្នាំហើយ ឥឡូវនៅសល់តែ ១ ឆ្នាំទៀតទេ លុះអំណើះទៅ ១ ឆ្នាំ ទៀត លោកទាំងឡាយត្រូវចូលទៅកាន់ពន្ធុមតីរាជ-ធានី ដើម្បីសំដែងបាតិមោក្ខ ។ លុះកន្លងទៅបាន​ ៦ ឆ្នាំ ពួកទេវតាបន្លឺ សូរស័ព្ទថា បពិត្រលោកអ្នកនិទ៌ុក្ខទាំងឡាយ កាលកន្លងទៅបាន ៦ ឆ្នាំ ហើយ ឥឡូវដល់វេលាត្រូវលោកទាំងឡាយ ចូលទៅកាន់ពន្ធុមតីរាជធានី ដើម្បីសំដែងបាតិមោក្ខហើយ ។ ម្នាលភិក្ខុទាំងឡាយ លំដាប់នោះ ភិក្ខុទាំង នោះ​ មានពួកភិក្ខុខ្លះ ចូលទៅកាន់ពន្ធុមតីរាជធានី ដោយអានុភាពនៃប្ញទិ្ធ របស់ខ្លួន ពួកខ្លះចូលទៅកាន់ពន្ធុមតីរាជធានី ដោយអានុភាពនៃប្ញទ្ធិទេវតា ទាំងឡាយ តែមួយថ្ងៃ ដើម្បីសំដែងបាតិមោក្ខ ។</p>
        <p><a class='ref km' id='km54' href='#km54'>៥៤</a>ម្នាលភិក្ខុទាំងឡាយ មានសេចក្តីដំណាលថា ក្នុងសម័យនោះ ព្រះវិបស្សីមានព្រះភាគ អរហន្តសម្មាសម្ពុទ្ធ ទ្រង់សំដែងបាតិមោក្ខក្នុងជំនុំ សង្ឃ យ៉ាងនេះថា</p>
        <p>អធិវាសនខន្តី ពោលគឺសេចក្តីអត់ធន់ ជាតបៈធម៌ដ៏ឧត្តម ព្រះពុទ្ធទាំង ឡាយ តែងត្រាស់ថា ព្រះនិព្វាន ជាធម៌ដ៏ឧត្តម បុគ្គលដែលសម្លាប់សត្វ ដ៏ទៃ មិនឈ្មោះថាបព្វជិតឡើយ បុគ្គលដែលបៀតបៀនសត្វដទៃមិន ឈ្មោះថា សមណៈឡើយ ។ ការមិនធ្វើអំពើបាបទាំងពួង ការបំពេញកុសល ការញុំាង ចិត្តរបស់ខ្លួនឲ្យផូរផង់ទាំង ៣ នេះ ជាពាក្យប្រដៅ របស់ព្រះពុទ្ធទាំងឡាយ ។ ការមិនពោលតិះដៀល ការមិនបៀតបៀន ការសង្រួមក្នុងបាតិមោក្ខ ភាវៈជា អ្នកដឹងប្រមាណក្នុងភត្ត ទីដេក ទីអង្គុយដ៏ស្ងាត់ ការបំពេញព្យាយាម ក្នុង អធិចិត្តទាំង ៦ នេះជាពាក្យប្រដៅរបស់ព្រះពុទ្ធទាំងឡាយ ។</p>
        <p><a class='ref km' id='km55' href='#km55'>៥៥</a>ម្នាលភិក្ខុទាំងឡាយ ក្នុងសម័យមួយ តថាគតនៅទៀបដើម សាលរាជ ក្នុងសុភវ័ន ជិតក្រុងឧក្កដ្ឋា ។ ម្នាលភិក្ខុទាំងឡាយ សេចក្តី ត្រិះរិះយ៉ាងនេះ​ កើតឡើងក្នុងចិត្ត របស់តថាគត ដែលនៅក្នុងទីស្ងាត់ជាទី សម្រាកនោះថា ជាន់សុទ្ធាវាសណា ដែលតថាគតមិនធ្លាប់នៅអាស្រ័យ ជាន់ សុទ្ធាវាសនោះ បុគ្គលមិនងាយនឹងបាន លើកលែងតែពួកទេវតា ដែលនៅ ក្នុងជាន់សុទ្ធាវាស ជាយូរអង្វែងមកហើយនេះចេញ បើដូច្នោះ គួរតែ តថាគត ទៅរកពួកទេវតា ដែលនៅក្នុងជាន់សុទ្ធាវាសនោះ ។ ម្នាលភិក្ខុ ទាំងឡាយ​ លំដាប់នោះ តថាគតចៀសចេញអំពីដើមសាលរាជក្នុងសុភវ័ន ជិត ក្រុងឧក្កដ្ឋា ទៅបា្រកដក្នុងទេវលោកឈ្មោះអវិហា បៀបដូចបុរសមាន កម្លាំងលាចេញនូវកំភួនដៃ ដែលបត់ចូល ឬបត់ចូលនូវកំភួនដៃ ដែលលា ចេញ ។ ម្នាលភិក្ខុទាំងឡាយ ពពួកទេវតាទាំងនោះ មានពួកទេវតាច្រើនរយ ច្រើនពាន់ ចូលមកគាល់តថាគត លុះចូលមកដល់ហើយ ក៏ថ្វាយបង្គំ តថាគត រួចឈរក្នុងទីដ៏សមគួរ ។ ម្នាលភិក្ខុទាំងឡាយ លុះទេវតាទាំងនោះ ឈរក្នុងទីដ៏សមគួរហើយ ក៏ពោលពាក្យនេះនឹងតថាគតថា បពិត្រព្រះអង្គ អ្នកនិទ៌ុក្ខ រាប់អំពីកប្បនេះ (ថយក្រោយទៅ) ៩១ កប្ប ព្រះវិបស្សីមាន ព្រះភាគ អរហន្តសម្មាសម្ពុទ្ធ ទ្រង់កើតឡើងក្នុងលោក បពិត្រព្រះអង្គនិទ៌ុក្ខ ព្រះវិបស្សីមានព្រះភាគ អរហន្តសម្មាសម្ពុទ្ធ ព្រះអង្គជាខត្តិយជាតិ ទ្រង់ ព្រះសម្ភពក្នុងខត្តិយត្រកូល បពិត្រព្រះអង្គអ្នកនិទ៌ុក្ខ ព្រះវិបស្សីមាន ព្រះភាគ អរហន្តសម្មាសម្ពុទ្ធ ព្រះអង្គជាកោណ្ឌញ្ញគោត្រ បពិត្រព្រះអង្គអ្នក និទ៌ុក្ខ ព្រះវិបស្សីមានព្រះភាគ អរហន្តសម្មាសម្ពុទ្ធ ព្រះអង្គមានព្រះជន្មាយុ ៨ ហ្មឺនឆ្នាំ បពិត្រព្រះអង្គអ្នកនិទ៌ុក្ខ ព្រះវិបស្សីមានព្រះភាគ អរហន្តសម្មា-សម្ពុទ្ធ ត្រាស់ក្រោមដើមបាដលិព្រឹក្ស (ដើមច្រនៀង) បពិត្រព្រះអង្គអ្នក និទ៌ុក្ខ ព្រះវិបស្សីមានព្រះភាគ អរហន្តសម្មាសម្ពុទ្ធ ព្រះអង្គមានគូនៃសាវ័ក ដ៏ប្រសើរជាគូដ៏ចម្រើន ឈ្មោះខណ្ឌៈ ១ តិស្សៈ ១ បពិត្រព្រះអង្គអ្នកនិទ៌ុក្ខ ព្រះវិបស្សីមានព្រះភាគ​ អរហន្តសម្មាសម្ពុទ្ធ ព្រះអង្គមានសាវកសន្និបាត ៣ ដងគឺ សាវកសន្និបាតម្តង មានភិក្ខុ ៦ លាន ៨​ សែនរូប សាវកសន្និបាតម្តង មានភិក្ខុមួយសែនរូប សាវកសន្និបាតម្តងមាន ភិក្ខុបាំ្របីហ្មឺនរូប បពិត្រព្រះ អង្គអ្នកនិទ៌ុក្ខ ព្រះវិបស្សីមានព្រះភាគ អរហន្តសម្មាសម្ពុទ្ធ ព្រះអង្គមាន សាវកសន្និបាតទាំង​ ៣ ដងនេះ សុទ្ធតែជាព្រះខីណាស្រពទាំងអស់ បពិត្រ ព្រះអង្គអ្នកនិទ៌ុក្ខ ព្រះវិបស្សីមានព្រះភាគ​ អរហន្តសម្មាសម្ពុទ្ធ មានភិក្ខុ ឈ្មោះអសោកៈ ជាឧបដ្ឋាកអ្នកបម្រើដ៏ប្រសើរ បពិត្រព្រះអង្គអ្នកនិទ៌ុក្ខ ព្រះ បិតារបស់ព្រះវិបស្សីមានព្រះភាគ អរហន្តសម្មាសម្ពុទ្ធ ជាព្រះរាជាទ្រង់ ព្រះនាម ពន្ធុមៈ​ ព្រះមាតាព្រះនាម ពន្ធុមតីទេវី ជាព្រះមាតាបង្កើត ព្រះនគរ នៃព្រះបាទពន្ធុមៈឈ្មោះពន្ធុមតី ជារាជធានី បពិត្រព្រះអង្គអ្នកនិទ៌ុក្ខ ព្រះ វិបស្សីមានព្រះភាគ អរហន្តសម្មាសម្ពុទ្ធ ចេញទៅទ្រង់ព្រះផ្នួសយ៉ាងនេះ បព្វជ្ជាយ៉ាងនេះ ការព្យាយាមយ៉ាងនេះ ការបានត្រាស់យ៉ាងនេះ មានព្រះ ធម្មចក្កប្បវត្តនៈយ៉ាងនេះ បពិត្រព្រះអង្គអ្នកនិទ៌ុក្ខ យើងខ្ញុំទាំងនោះ ប្រព្រឹត្ត នូវព្រហ្មចរិយធម៌ក្នុង សំណាក់នៃព្រះវិបស្សីមានព្រះភាគ ហើយនឿយ ណាយចាកសេចក្តីពេញចិត្តនឹងកាម ក្នុងកាមទាំងឡាយ​ ទើបបានមកកើត ក្នុងទីនេះ ។ ម្នាលភិក្ខុទាំងឡាយ​ ក្នុងពួកទេវតា ទាំងនោះ មានទេវតាច្រើន រយ​ ច្រើនពាន់ ចូលមកគាល់តថាគត លុះចូលមកដល់ ហើយ ក៏ថ្វាយបង្គំ តថាគត រួចឈរក្នុងទីដ៏សមគួរ ។ ម្នាលភិក្ខុទាំងឡាយ លុះពួកទេវតាទាំង នោះឈរក្នុងទីដ៏សមគួរហើយ ក៏ពោលពាក្យនេះនឹងតថាគតថា បពិត្រព្រះ អង្គអ្នកនិទ៌ុក្ខ រាប់អំពីកប្បនេះឡើងទៅ ៣១ កប្ប​ ព្រះសិខីមានព្រះភាគ ។ បេ ។ បពិត្រព្រះអង្គអ្នកនិទ៌ុក្ខ ពួកខ្ញុំព្រះអង្គទាំងនោះ បានប្រព្រឹត្តព្រហ្ម-ចរិយធម៌ ក្នុងសំណាក់នៃព្រះសិខីមានព្រះភាគ ។ បេ ។ បពិត្រព្រះអង្គអ្នក និទ៌ុក្ខ ក្នុង ៣១ កប្បនោះឯង ព្រះវេស្សភូមានព្រះភាគ ។ បេ ។ បពិត្រព្រះ អង្គអ្នកនិទ៌ុក្ខ យើងខ្ញុំទាំងនោះ បានបព្រឹត្តព្រហ្មចរិយធម៌ ក្នុងសម្នាក់នៃព្រះ វេសភូមានព្រះភាគ ។ បេ​ ។ បពិត្រព្រះអង្គអ្នកនិទ៌ុក្ខ ក្នុងភទ្ទកប្បនេះ ព្រះកកុសន្ធៈ ។ ព្រះកោនាគមនៈ ។ ព្រះកស្សបមានព្រះភាគ ។ បេ ។ បពិត្រ ព្រះអង្គអ្នកនិទ៌ុក្ខ ពួកខ្ញុំព្រះអង្គទាំងនោះ បានប្រព្រឹត្តព្រហ្មចរិយធម៌ក្នុង សម្នាក់នៃព្រះកកុសន្ធៈ ។ ក្នុងសម្នាក់នៃព្រះគោនាគមនៈ ។ ប្រព្រឹត្តព្រហ្ម-ចរិយធម៌ ក្នុងសម្នាក់នៃព្រះកស្សបមានព្រះភាគ ហើយនឿយណាយចាក សេចក្តីពេញចិត្តនឹងកាមក្នុងកាមទាំងឡាយ ទើបបានមកកើតក្នុងទីនេះ ។ ម្នាលភិក្ខុទាំងឡាយ ក្នុងពួកទេវតាទាំងនោះ មានទេវតាច្រើនរយ ច្រើនពាន់ ចូលមកគាល់តថាគត លុះចូលមកដល់ហើយ ក៏ថ្វាយបង្គំតថាគត រួចឈរ ក្នុងទីដ៏សមគួរ ។ ម្នាលភិក្ខុទាំងឡាយ លុះពួកទេវតាទាំងឡាយ នោះឈរ ក្នុងទីដ៏សមគួរហើយ បានពោលពាក្យនេះនឹងតថាគតថា បពិត្រព្រះអង្គ អ្នកនិទ៌ុក្ខ ឥឡូវនេះ ក្នុងភទ្ទកប្បនេះ ព្រះមានព្រះភាគ អរហន្តសម្មាសម្ពុទ្ធ ទ្រង់កើតឡើងហើយក្នុងលោក បពិត្រព្រះអង្គអ្នកនិទ៌ុក្ខ ព្រះមានព្រះភាគ ជាខត្តិយជាតិ ទ្រង់ព្រះសម្ភព ក្នុងខត្តិយត្រកូល​ បពិត្រព្រះអង្គអ្នកនិទ៌ុក្ខ ព្រះមានព្រះភាគ ជាគោតមគោត្រ បពិត្រព្រះអង្គអ្នកនិទ៌ុក្ខ ព្រះមាន ព្រះភាគ មានព្រះជន្មាយុតិចតួចស្តួចស្តើងណាស់ បុគ្គល ​(ក្នុងសម័យនេះ​) ដែលរស់នៅយ៉ាងយូរ បានត្រឹម ១០០ ឆ្នាំ និងតិចជាង ១០០ ឆ្នាំ​ ឬលើសពី​ ១០០ ឆ្នាំ ក៏មានខ្លះដែរ បពិត្រព្រះអង្គអ្នកនិទ៌ុក្ខ ព្រះមានព្រះភាគ ត្រាស់ ក្រោមដើមអស្សត្ថព្រឹក្ស បពិត្រព្រះអង្គអ្នកនិទ៌ុក្ខ​ ព្រះមានព្រះភាគ មានគូ នៃសាវ័កជា គូដ៏ប្រសើរ ជាគូដ៏ចម្រើន ឈ្មោះព្រះសារីបុត្ត ១ ព្រះមោគ្គល្លាន ១ បពិត្រព្រះអង្គអ្នកនិទ៌ុក្ខ ព្រះមានព្រះភាគ ​ព្រះអង្គមានសាវកសន្និបាត តែម្តងមានភិក្ខុ ១ ពាន់ ២ រយ ៥០ អង្គ បពិត្រព្រះអង្គអ្នកនិទ៌ុក្ខ ព្រះមាន ព្រះភាគ មានសាវកសន្និបាតតែម្តងនេះ សុទ្ធតែជាព្រះខីណាស្រពទាំង អស់ បពិត្រព្រះអង្គអ្នកនិទ៌ុក្ខ ព្រះមានព្រះភាគ មានភិក្ខុឈ្មោះ អានន្ទ ជា អ្នកបម្រើ ជាអ្នកបម្រើដ៏ប្រសើរ បពិត្រព្រះអង្គអ្នកនិទ៌ុក្ខ ព្រះបិតារបស់ព្រះ មានព្រះភាគ ជាព្រះរាជាព្រះនាម សុទ្ធោទនៈ ព្រះមតាព្រះនាម មាយា​ទេវី ជាព្រះមាតាបង្កើត មានព្រះនគរកបិលវត្ថុ ជាព្រះរាជធានី បពិត្រព្រះអង្គ អ្នកនិទ៌ុក្ខ ព្រះមានព្រះភាគ មានអភិនិស្រ្កមណ៍យ៉ាងនេះ មានបព្វជ្ជាយ៉ាង នេះ មានព្យាយាមយ៉ាងនេះ មានការត្រាស់ដឹងយ៉ាងនេះ មានព្រះធម្មចក្ក-ប្បវត្តនៈយ៉ាងនេះ បពិត្រព្រះអង្គអ្នកនិទ៌ុក្ខ យើងខ្ញុំទាំងនោះ បានប្រព្រឹត្ត ព្រហ្មចរិយធម៌ ក្នុងសម្នាក់នៃព្រះមានព្រះភាគ ហើយនឿយណាយចាក សេចក្តីពេញចិត្តនឹងកាមក្នុងកាមទាំងឡាយ ទើបមកកើតក្នុងទីនេះ ។ ម្នាល ភិក្ខុទាំងឡាយ លំដាប់នោះ តថាគតចូលទៅរកពួកទេវតា ក្នុងជាន់អតប្បា ព្រមទាំងពួកទេវតាក្នុងជាន់អវិហា ។ ម្នាលភិក្ខុទាំងឡាយ លំដាប់នោះ តថាគតចូលទៅរក​ពួកទេវតា ក្នុងជាន់សុទស្សា ព្រមទាំងទេវតាក្នុងជាន់ អវិហា និងពួកទេវតា ក្នុងជាន់អតប្បា ។ ម្នាលភិក្ខុទាំងឡាយ លំដាប់នោះ តថគតចូលទៅរកពួកទេវតា ក្នុងជាន់សុទស្សី ព្រមទាំងពួកទេវតា ក្នុងជាន់ អវិហា និងពួកទេវតា ក្នុងជាន់អតប្បា និងពួកទេវតា ក្នុងជាន់សុទស្សា ។ ម្នាលភិក្ខុទាំងឡាយ លំដាប់នោះ តថាគតចូលទៅរកពួកទេវតា ក្នុងជាន់ អកនិដ្ឋា ព្រមទាំងពួកទេវតា ក្នុងជាន់អវិហានិងពួកទេវតា ក្នុងជាន់អតប្បា និងពួកទេវតាក្នុងជាន់សុទស្សា និងពួកទេវតាក្នុងជាន់សុទស្សី ។ ម្នាលភិក្ខុ ទាំងឡាយ ក្នុងពួកទេវតាទាំងនោះ មានពួកទេវតាច្រើនរយ ច្រើនពាន់ ចូល មកគាល់តថាគត រួចឈរក្នុងទីដ៏សមគួរ ។ ម្នាលភិក្ខុទាំងឡាយ លុះពួក ទេវតាទាំងនោះ ឈរនៅក្នុងទីដ៏សមគួរហើយ បានពោលពាក្យនេះនឹង តថាគតថា បពិត្រព្រះអង្គនិទ៌ុក្ខ រាប់អំពីភទ្ទកប្យនេះ ឡើងទៅ ៩១ កប្ប នោះ ព្រះវិបស្សីមានព្រះភាគ អរហន្តសម្មាសម្ពុទ្ធ ទ្រង់កើតហើយក្នុងលោក ។ បពិត្រព្រះអង្គអ្នកនិទ៌ុក្ខ ព្រះវិស្សីមានព្រះភាគ អរហន្តសម្មាសម្ពុទ្ធ ព្រះអង្គ ជាខត្តិយជាតិ ទ្រង់ព្រះសម្ភពក្នុងខត្តិយត្រកូល បពិត្រព្រះអង្គ អ្នកនិទ៌ុក្ខ ព្រះវិស្សីមានព្រះភាគ អរហន្តសម្មាសម្ពុទ្ធ ជាកោណ្ឌញ្ញគោត្រ បពិត្រព្រះ អង្គអ្នកនិទ៌ុក្ខ ព្រះវិបស្សីមានព្រះភាគ អរហន្តសម្មាសម្ពុទ្ធ ព្រះអង្គមានព្រះ ជន្មាយុ ៨ ហ្មឺនឆ្នាំ បពិត្រព្រះអង្គអ្នកនិទ៌ុក្ខ ព្រះវិបស្សីមានព្រះភាគ អរហន្ត-សម្មាសម្ពុទ្ធ ទ្រង់ត្រាស់ដឹងក្រោម ដើមបាដលិព្រឹក្ស បពិត្រព្រះអង្គអ្នកនិទ៌ុក្ខ ព្រះវិបស្សីមានព្រះភាគ អរហន្តសម្មាសម្ពុទ្ធ មានគូនៃសាវ័កជាគូដ៏ប្រសើរ ជាគូដ៏ចម្រើន ឈ្មោះខណ្ឌៈ ១ តិស្សៈ ១ បពិត្រព្រះអង្គ អ្នកនិទ៌ុក្ខ ព្រះវិបស្សី មានព្រះភាគ អរហន្តសម្មាសម្ពុទ្ធ មានសាវកសន្និបាត ៣ ដង គឺ សាវក-សន្និបាតម្តងមានភិក្ខុ ៦ លាន ៨ សែនរូប សាវកសន្និបាតម្តង មានភិក្ខុ ១ សែន រូប សាវកសន្និបាតម្តង មានភិក្ខុបាំ្របីហ្មឺនរូប បពិត្រព្រះអង្គនិទ៌ុក្ខ ព្រះវិបស្សីមានព្រះភាគ អរហន្តសម្មាសម្ពុទ្ធ មានសាវកសន្និបាត ៣ ដងនេះ សុទ្ធតែជាព្រះខីណាស្រពទាំងអស់ បពិត្រព្រះអង្គអ្នកនិទ៌ុក្ខ ព្រះវិបស្សីមាន ព្រះភាគ អរហន្តសម្មាសម្ពុទ្ធ មានភិក្ខុ ឈ្មោះអសោកៈ ជាឧបដ្ឋាក ជាអ្នក បម្រើដ៏ប្រសើរ បពិត្រព្រះអង្គអ្នកមាននិទ៌ុក្ខ ព្រះបិតារបស់ព្រះវិបស្សីមាន ព្រះភាគ អរហន្តសម្មាសម្ពុទ្ធ ជាព្រះរាជាទ្រង់ព្រះនាមពន្ធុមៈ ព្រះមាតា ព្រះនាម ពន្ធុមតីទេវី ជាព្រះមាតាបង្កើត នគរនៃព្រះបាទពន្ធុមៈ ឈ្មោះ ពន្ធុមតីរាជធានី បពិត្រព្រះអង្គអ្នកនិទ៌ុក្ខ ​ព្រះវិបស្សីមានព្រះភាគ អរហន្ត-សម្មាសម្ពុទ្ធ មានអភិនិស្រ្កមយ៉ាងនេះ មានបព្វជ្ជាយ៉ាងនេះ មានព្យាយាម យ៉ាងនេះ មានការត្រាស់ដឹងយ៉ាងនេះ មានព្រះធម្មចក្កប្បវត្តនៈយ៉ាងនេះ បពិត្រព្រះអង្គអ្នកនិទ៌ុក្ខ យើងខ្ញុំទាំងនោះបាន ប្រព្រឹត្តព្រហ្មចរិយធម៌ ក្នុង សម្នាក់ព្រះវិបស្សីមានព្រះភាគ នឿយណាយចាកសេចក្តី ពេញចិត្តនឹងកាម ក្នុងកាមទាំងឡាយ ទើបមកកើតក្នុងទីនេះ​ ។ ម្នាលភិក្ខុទាំងឡាយ ក្នុងពួក ទេវតាទាំងនោះ មានពួកទេវតាច្រើនរយច្រើនពាន់ ចូលមកគាល់តថាគត លុះ ចូលមកដល់ហើយ ក៏ថ្វាយបង្គំតថាគត រួចឈរក្នុងទីដ៏សមគួរ ។ ម្នាល ភិក្ខុទាំងឡាយ លុះពួកទេវតាទាំងនោះ ឈរក្នុងទីសមគួរហើយ បានពោល ពាក្យនេះនឹងតថាគតថា បពិត្រព្រះអង្គអ្នកនិទ៌ុក្ខ រាប់ពីភទ្ទកប្បនេះឡើង ទៅ ៣១​ កប្បនោះ ព្រះសិខីមានព្រះភាគ ។ បេ ។ បពិត្រព្រះអង្គអ្នកនិទ៌ុក្ខ យើងខ្ញុំទាំងនោះ បានប្រព្រឹត្តព្រហ្មចរិយធម៌ ក្នុងសម្នាក់ព្រះសិខីមាន ព្រះភាគ ។ បេ ។ បពិត្រព្រះអង្គអ្នកនិទ៌ុក្ខ ក្នុង​ ៣១ កប្បនោះ ឯង ព្រះវេស្សភូមានព្រះភាគ ។ បេ ។ បពិត្រព្រះអង្គអ្នកនិទ៌ុក្ខ​ យើងខ្ញុំទាំងនោះ បាន ប្រព្រឹត្តព្រហ្មចរិយធម៌ ក្នុងសម្នាក់ព្រះវេស្សភូមានព្រះភាគ​ ។ បេ ។​បពិត្រព្រះអង្គអ្នកនិទ៌ុក្ខ ក្នុងភទ្ទកប្បនេះឯង ព្រះកកុសន្ធៈ ។ ព្រះកោនា-គមនៈ ។ ព្រះកស្សបមានព្រះភាគ ។ បេ ។ បពិត្រព្រះអង្គអ្នកនិទ៌ុក្ខ យើងខ្ញុំ ទាំងនោះ បានប្រព្រឹត្តព្រហ្មចរិយធម៌ ក្នុងសម្នាក់ព្រះកកុសន្ធៈ ។ ក្នុងសម្នាក់ ព្រះគោនាគមនៈ ។ បានប្រព្រឹត្តព្រហ្មចរិយធម៌ ក្នុងសម្នាក់ព្រះកស្សបមាន ព្រះភាគ​ នឿយណាយចាកសេចក្តីពេញចិត្ត នឹងកាមក្នុងកាមទាំងឡាយ ទើបមកកើតក្នុងទីនេះ ។ ម្នាលភិក្ខុទាំងឡាយ ក្នុងពួកទេវតាទាំងនោះ ពួក ទេវតាច្រើនរយ ច្រើនពាន់ ចូលមកគាល់តថាគត លុះចូលមកដល់ហើយ ក៏ ថ្វាយបង្គំតថាគត រួចឈរក្នុងទីដ៏សមគួរ ។ ម្នាលភិក្ខុទាំងឡាយ លុះពួក ទេវតាទាំង នោះឈរក្នុងទីសមគួរហើយ​ បានពោលពាក្យនេះនឹងតថាគត ថា បពិត្រព្រះអង្គអ្នកនិទ៌ុក្ខ ឥឡូវនេះឯង ក្នុងភទ្ទកប្បនេះ ព្រះមានព្រះភាគ អរហន្តសម្មាសម្ពុទ្ធ​ ទ្រង់កើតក្នុងលោក បពិត្រព្រះអង្គអ្នកនិទ៌ុក្ខ ព្រះមាន ព្រះភាគ ជាខត្តិយជាតិ ទ្រង់ព្រះសម្ភពក្នុងខត្តិយត្រកូល បពិត្រព្រះអង្គ អ្នកនិទ៌ុក្ខ ព្រះមានព្រះភាគ ជាគោតមគោត្រ បពិត្រព្រះអង្គអ្នកនិទ៌ុក្ខ ព្រះមានព្រះភាគ មានព្រះជន្មាយុតិចតួចស្តួចស្តើងណាស់ បុគ្គលដែល រស់នៅយ៉ាងយូរបានត្រឹម ១០០ ឆ្នាំ និងថយចុះពី ១០០ ឆ្នាំ ឬ លើសពី ១០០ ឆ្នាំ ក៏ មានខ្លះដែរ បពិត្រព្រះអង្គអ្នកនិទ៌ុក្ខ ព្រះមានព្រះភាគត្រាស់ ក្រោម ដើមអស្សត្ថព្រឹក្ស បពិត្រព្រះអង្គអ្នកនិទ៌ុក្ខ ព្រះមានព្រះភាគ មានគូនៃសាវ័ក ជាគូដ៏ប្រសើរ ជាគូដ៏ចម្រើន ឈ្មោះព្រះសារីបុត្ត ១ ព្រះមោគ្គល្លាន​ ១ បពិត្រ ព្រះអង្គ អ្នកនិទ៌ុក្ខ​ ព្រះមានព្រះភាគ​ មាន សាវកសន្និបាតតែម្តង​មានភិក្ខុ ១​ ពាន់ ២​ រយ ៥០ រូប បពិត្រព្រះអង្គអ្នកនិទ៌ុក្ខ ព្រះមានព្រះភាគ មានសាវក សន្និបាតតែម្តងប៉ុណ្ណេះ​ សុទ្ធតែជាព្រះខីណាស្រពទាំងអស់​ បពិត្រព្រះអង្គ អ្នកនិទ៌ុក្ខ ព្រះមានព្រះភាគមាន ភិក្ខុឈ្មោះ អានន្ទ ជាឧបដ្ឋាក ជាអ្នកបម្រើ ដ៏ប្រសើរ បពិត្រព្រះអង្គអ្នកនិទ៌ុក្ខ​ ព្រះបិតារបស់ព្រះមានព្រះភាគ ជាព្រះ រាជាព្រះនាម សុទ្ធោទនៈ ព្រះមាតាព្រះនាមមាយាទេវី ជាព្រះមាតាបង្កើត មាននគរកបិលវត្ថុ ជាព្រះរាជធានី បពិត្រព្រះអង្គអ្នកនិទ៌ុក្ខ​ ព្រះមាន ព្រះភាគ ព្រះអង្គមានអភិនិស្រ្កមណ៍យ៉ាងនេះ មានបព្វជ្ជាយ៉ាងនេះ មាន ព្យាយាមយ៉ាងនេះ មានការត្រាស់ដឹងយ៉ាងនេះ មានព្រះធម្មចក្កប្បវត្តនៈ យ៉ាងនេះ បពិត្រព្រះអង្គអ្នកនិទ៌ុក្ខ​ យើងខ្ញុំទាំងនោះ បានប្រព្រឹត្តព្រហ្មចរិយ-ធម៌ ក្នុងសំណាក់ព្រះមានព្រះភាគ នឿយណាយចាកសេចក្តីពេញចិត្តនឹង កាមក្នុងកាមទាំងឡាយ ទើបមកកើតក្នុងទីនេះ ។</p>
        <p><a class='ref km' id='km56' href='#km56'>៥៦</a>ម្នាលភិក្ខុទាំងឡាយ ធម្មធាតុនុ៎ះ តថាគតដឹងដោយប្រការដូច្នេះ ព្រោះតែ តថាគតដឹងច្បាស់នូវធម្មធាតុ បានជាព្រះអតីតពុទ្ធទាំងឡាយ ទ្រង់ផ្តិចផ្តិលនូវកិលេស ជាគ្រឿងញុំាងសត្វឲ្យមានដំណើរយឺតយូរ ទ្រង់ ផ្តាច់ផ្តិលនូវកម្ម ជាគ្រឿងញុំាងសត្វឲ្យវិលវល់ ទ្រង់គ្របសង្កត់នូវកម្ម ជា គ្រឿងញុំាងសត្វឲ្យវិលវល់ ទ្រង់កន្លងបង់នូវទុក្ខទាំងពួង ទ្រង់បរិនិព្វានទៅ ហើយ ​ក៏តថាគតរលឹកឃើញព្រះជាតិផង​ រលឹកឃើញព្រះនាមផង រលឹក ឃើញព្រះគោត្រផង រលឹកឃើញប្រមាណ នៃព្រះជន្មាយុផង រលឹកឃើញគូ នៃសាវ័កផង​ រលឹកឃើញសាវ័កសន្និបាតផង ថាព្រះមានព្រះភាគទាំងនោះ មានព្រះជាតិយ៉ាងនេះ ព្រះនាមយ៉ាងនេះ ។ មានព្រះគោត្រយ៉ាងនេះ ។ មានសីលយ៉ាងនេះ ។ មានធម៌យ៉ាងនេះ ។ មានបា្រជ្ញាយ៉ាងនេះ ។ មាន វិហារធម៌ យ៉ាងនេះ ។ ព្រះមានព្រះភាគទាំងនោះ មានវិមុត្តិយ៉ាងនេះ ដូច្នេះ ផង ។ ​ទាំងពួកទេវតា ក៏បានបា្រប់សេចក្តីនេះ ចំពោះតថាគត​ ព្រះអតីតពុទ្ធ-ទាំងឡាយ ដែលទ្រង់ផ្តាច់ផ្តិលនូវកិលេស ជាគ្រឿងញុំាងសត្វ ឲ្យមាន ដំណើរយឺតយូរ ​ទ្រង់ផ្តាច់ផ្តិលនូវកម្មជាគ្រឿង ញុំាងសត្វឲ្យវិលវល់ ទ្រង់ គ្របសង្កត់នូវកម្ម ជាគ្រឿងញុំាងសត្វឲ្យវិលវល់ ទ្រង់កន្លងបង់នូវទុក្ខទាំង ពួង ទ្រង់បរិនិព្វានទៅហើយ តថាគតក៏រលឹកឃើញព្រះជាតិផង ​រលឹក ឃើញព្រះនាមផង រលឹកឃើញព្រះគោត្រផង រលឹកឃើញប្រមាណនៃ ជន្មាយុផង រលឹកឃើញគូនៃសាវ័កផង រលឹកឃើញសាវ័កសន្និបាតផង ថា ព្រះមានព្រះភាគទាំងឡាយនោះ​ ព្រះអង្គមានព្រះជាតិយ៉ាងនេះ​ មានព្រះ នាមយ៉ាងនេះ ​។ មានព្រះគោត្រយ៉ាងនេះ មានសីលយ៉ាងនេះ ។ មានធម៌ យ៉ាងនេះ​ ។ មានបា្រជ្ញាយ៉ាងនេះ ។ មានវិហារធម៌យ៉ាងនេះ ។ ព្រះមាន ព្រះភាគទាំងនោះ មានវិមុត្តិយ៉ាងនេះ ដូច្នេះផង ។ លុះព្រះមានព្រះភាគ ទ្រង់ត្រាស់នូវព្រះសូត្រនេះ (ចប់) ហើយ ភិក្ខុទាំងនោះ មានចិត្តរីករាយ ត្រេកអរនឹងភាសិត របស់ព្រះមានព្រះភាគ​ ។</p>
        <p>ចប់ មហាបទានសូត្រទី ១ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>
