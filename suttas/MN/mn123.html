<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn123' lang='km'>
        <header>
            <ul>
            </ul>
            <h1>អច្ឆរិយព្ភូតធម្មសូត្រ </h1>
        </header>
        <p><a class='ref km' id='km25' href='#km25'>២៥</a>ខ្ញុំបានស្តាប់មកយ៉ាងនេះ ។ សម័យមួយ ព្រះមានព្រះភាគ ទ្រង់គង់នៅ​ក្នុងវត្តជេតពន របស់អនាថបិណ្ឌកសេដ្ឋី ជិតក្រុងសាវត្ថី ។ កាលពួក​ភិក្ខុមានចំនួនច្រើន ត្រឡប់មកអំពីបិណ្ឌបាត ក្នុងវេលាក្រោយភត្ត អង្គុយប្រជុំគ្នា​ក្នុងឧបដ្ឋានសាលា ក្នុង​កាល​​នោះឯង អន្តរាកថានេះ ក៏កើតឡើងថា អស្ចារ្យណាស់ អាវុសោ ចំឡែកណាស់ អវុសោ ត្រង់ដែលព្រះតថាគត ព្រះអង្គមានឫទ្ធិច្រើន មានអានុភាព​ច្រើន ព្រោះថា ព្រះ​តថាគត ទ្រង់ជ្រាប នូវព្រះអតីតពុទ្ធទាំងឡាយ​ ដែលបរិនិព្វានហើយ ទ្រង់ផ្តេចផ្តិល​នូវ​កិលេស ជា​គ្រឿង​ញុំាងសត្វឲមានដំណើរ​យឺតយូរ ទ្រង់ផ្តាច់ផ្តិលនូវកម្មជាគ្រឿងញុំាងសត្វឲ​វិលវល់ ទ្រង់គ្របសង្កត់ នូវកម្មជា​គ្រឿង​ញុំាងសត្វឲវិលវល់ ទ្រង់កន្លងបង់ នូវទុក្ខទាំង​ពួងថា ព្រះ​មាន​ព្រះភាគ​ទាំងនោះ មានជាតិយ៉ាងនេះខ្លះ ព្រះមានព្រះភាគទាំងនោះ មាន​នាម​យ៉ាងនេះខ្លះ ព្រះមានព្រះភាគទាំងនោះ មានព្រះគោត្តយ៉ាងនេះខ្លះ ព្រះមានព្រះ​ភាគទាំង​នោះ មានសីល​យ៉ាង​នេះខ្លះ ព្រះមានព្រះភាគទាំងនោះ មានធម៌យ៉ាងនេះខ្លះ ព្រះមានព្រះ​ភាគ​ទាំងនោះ មានបញ្ញាយ៉ាងនេះខ្លះ ព្រះមានព្រះភាគទាំងនោះ មានវិហារធម៌យ៉ាង​នេះ​ខ្លះ ព្រះមាន​ព្រះភាគ​ទាំងនោះ មានវិមុត្តិយ៉ាងនេះខ្លះ ។ លុះភិក្ខុទាំងឡាយ និយាយ​យ៉ាង​នេះហើយ ព្រះអានន្ទមានអាយុ បានពោលនឹងភិក្ខុទាំងនោះ ដូច្នេះថា ម្នាលអាវុសោ ព្រះតថាគត​ទាំង​ឡាយ ជាបុគ្គលអស្ចារ្យ ទាំងប្រកបដោយធម៌អស្ចារ្យមែន ម្នាល​អាវុសោ ព្រះតថាគត​ទាំងឡាយ ជាបុគ្គលចំឡែក ទាំងប្រកបដោយធម៌ដ៏ចំឡែកមែន ។​ នេះជាអន្តរាកថា របស់​ភិក្ខុទាំងនោះ អន្តរាកថានេះ ក៏ដាច់ពាក់កណ្តាលទៅ ។ </p>
        <p><a class='ref km' id='km26' href='#km26'>២៦</a>លំដាប់នោះ ព្រះមានព្រះភាគ ទ្រង់ចេញអំពីការសម្ងំ ក្នុងសាយណ្ហសម័យ ហើយចូលសំដៅទៅឧបដ្ឋានសាលា លុះទ្រង់ចូលទៅដល់ហើយ ក៏ទ្រង់គង់លើអាសនៈ ដែលគេក្រាលថ្វាយ ។ លុះព្រះមានព្រះភាគទ្រង់គង់ហើយ ក៏មានព្រះបន្ទូលនឹងពួក​ភិក្ខុ​ថា ម្នាលភិក្ខុទាំងឡាយ អម្បាញ់មិញនេះ អ្នកទាំងឡាយ អង្គុយប្រជុំគ្នា និយាយដូចម្តេច ចុះ​ពាក្យដូចម្តេច ដែលអ្នកទាំងឡាយបញ្ឈប់ទៅ ។ ភិក្ខុទាំងឡាយក្រាបបង្គំទូលថា បពិត្រ​ព្រះអង្គដ៏ចម្រើន អម្បាញ់មិញនេះ ខ្ញុំព្រះអង្គទាំងឡាយ ត្រឡប់មកពីបិណ្ឌបាត ក្នុងវេលា​ក្រោយភត្ត ក៏អង្គុយប្រជុំគ្នាក្នុងឧបដ្ឋានសាលា អន្តរាកថានេះ កើតឡើងដូច្នេះថា អស្ចារ្យ​​ណាស់ អាវុសោ ចំឡែកណាស់ អាវុសោ ត្រង់ដែលព្រះតថាគត ព្រះអង្គមាន​ឫទ្ធិច្រើន មាន​អានុភាព​ច្រើន ព្រោះថា ព្រះតថាគត ទ្រង់ជ្រាបនូវព្រះអតីតពុទ្ធទាំងឡាយ​ ដែល​បរិនិព្វានហើយ ទ្រង់ផ្តេចផ្តិលនូវកិលេស ជាគ្រឿងញុំាងសត្វឲមានដំណើរ​យឺត​យូរ ទ្រង់​ផ្តាច់​ផ្តិលនូវកម្មជាគ្រឿងញុំាងសត្វឲវិលវល់ ទ្រង់គ្របសង្កត់ នូវកម្មជា​គ្រឿង​ញុំាង​សត្វ​ឲ​វិលវល់ ទ្រង់កន្លងបង់ នូវទុក្ខទាំងពួងថា ព្រះមានព្រះភាគ​ទាំងនោះ មានព្រះជាតិ​យ៉ាង នេះខ្លះ មានព្រះនាមយ៉ាងនេះខ្លះ មានព្រះ​គោត្ត​​យ៉ាងនេះខ្លះ មានសីលយ៉ាងនេះខ្លះ មានធម៌ យ៉ាងនេះខ្លះ មានប្រាជ្ញាយ៉ាងនេះខ្លះ មានវិហារធម៌យ៉ាងនេះខ្លះ ព្រះមានព្រះភាគ​ទាំងនោះ មានវិមុត្តិយ៉ាង​នេះខ្លះ បពិត្រព្រះអង្គដ៏ចម្រើន លុះខ្ញុំព្រះអង្គទាំងឡាយ និយាយយ៉ាង នេះ ហើយ ព្រះអានន្ទមានអាយុ ក៏និយាយនឹងខ្ញុំព្រះអង្គទាំងឡាយ ដូច្នេះថា ម្នាលអាវុសោ ព្រះតថាគតទាំងឡាយ មានសេចក្តីអស្ចារ្យ ទាំង​ប្រកប​ដោយធម៌​ដ៏អស្ចារ្យ​មែន ម្នាល អាវុសោ ព្រះតថាគតទាំងឡាយ ជាបុគ្គលចំឡែក ជាបុគ្គលប្រកបដោយធម៌​ដ៏ចំឡែកមែន បពិត្រព្រះអង្គដ៏ចម្រើន នេះជាអន្តរាកថា ដែលខ្ញុំ​ព្រះ​អង្គ​ទាំងឡាយ បញ្ឈប់​ក្នុង​វេលា ដែល ព្រះមានព្រះភាគ ទ្រង់សេ្តចមកដល់ ។ </p>
        <p><a class='ref km' id='km27' href='#km27'>២៧</a>លំដាប់នោះ ព្រះមានព្រះភាគ ទ្រង់មានព្រះបន្ទូលនឹងព្រះអានន្ទថា ម្នាល​អានន្ទ បើដូច្នោះ ធម៌ណា ដែលអស្ចារ្យ ដែលចំឡែក អ្នកចូរបំភ្លឺនូវធម៌នោះ ចំពោះ​តថាគត ឲ​លើស​លន់ពន់ប្រមាណ ក្នុងទីនេះ ចុះ ។ ​</p>
        <p><a class='ref km' id='km28' href='#km28'>២៨</a>ព្រះអានន្ទក្រាបបង្គំទូលថា បពិត្រព្រះអង្គដ៏ចម្រើន ពាក្យនុ៎ះ ខ្ញុំព្រះអង្គបាន​ស្តាប់​ក្នុងទីចំពោះព្រះភ័ក្រ្ត ពាក្យនេះខ្ញុំព្រះអង្គបានទទួលក្នុងទីចំពោះព្រះភក្រ្ត របស់ព្រះមាន​ព្រះភាគថា ម្នាលអានន្ទ ពោធិសត្វកើត​ក្នុង​ពួកទេវតាជាន់តុសិត តែងមានសតិសម្បជញ្ញៈ ។ បពិត្រព្រះអង្គដ៏ចម្រើន ពោធិសត្វ​កើតក្នុងពួកទេវតាជាន់តុសិត តែងមានសតិ​សម្បជញ្ញៈ​ដោយហេតុណា បពិត្រព្រះអង្គ​ដ៏ចម្រើន ហេតុនេះឯង ដែលខ្ញុំព្រះអង្គចំណាំទុក ថាជា​អច្ឆរិយម្ភូតធម៌(​ ធម៌អស្ចារ្យ ចំឡែក) របស់ព្រះមានព្រះភាគ ។​​</p>
        <p><a class='ref km' id='km29' href='#km29'>២៩</a>បពិត្រព្រអង្គដិបរម្រីន​​​​​​​​​​​​​​​​​​​​​​​​​​​​​​​​​​​​​​​​ ​ ពាក្យនេះ​ ខ្ញុំព្រះអង្គបានស្តាប់ ​ ក្មុង​ទីបំពោះ ព្រះ ក័ក្រ្ត បានទទួលក្នុងទីចំពោះព្រះភ័ក្រ្ត​​​​​​​​​​​​​របស់ព្រះមានព្រះភាគថា ម្នាល​​​អានន្ទ ពោធិសត្វ ឋិតនៅ​ក្នុង​ពួកទេវតា ជាន់តុសិត តែងមានសតិសម្បជញ្ញៈ។ បពិត្រព្រះអង្គដ៏បម្រីន ពោធិសត្វ​ឋិតនៅ ក្នុងពួកទេវតាជាន់តុសិត តែងមានសតិសម្បជញ្ញៈដោយហេតុណា បពិត្រព្រះអង្គ​ដ៏បម្រីន ហេតុនេះងង ដែលខ្ញុំព្រះអង្គចំណាំទុក ថាជា​ អចិ្ចរិយព្ភូតធម៌ របស់ព្រះមាន​ព្រះភាគ ។ </p>
        <p><a class='ref km' id='km30' href='#km30'>៣០</a>បពិត្រព្រះអង្គដ៏ចម្រើន ពាក្យនេះ ខ្ញុំព្រះអង្គបានស្តាប់ ក្នុងទីចំពោះ​ព្រះ​ភ័ក្រ្ត បានទទួលក្នុងទីចំពោះព្រះភ័ក្ត្រ របស់ព្រះមានព្រះភាគថា ម្នានអានន្ទ ពោធិសត្វ ឋិតនៅ​ក្នុងពួកទេវតាជាន់​តុសិត​ដរាបដល់អាយុ ។ បពិត្រព្រះអង្គដ៏ចម្រើន ពោធិសត្វ ឋិតនៅក្នុង​ពួកទេវតាជាន់តុសិ ដរាប​​​ដល់​អស់ព្រះជន្មាយុ ដោយហេតុណា បតិត្រព្រះអង្គដ៏ចម្រើន ហេតុ​នេះឯង ដែល​ខ្ញុំព្រះអង្គចំណំាទុក ថាជា​ អច្ឆរិយម្ភូតធម៌របស់ព្រះមានព្រះភាគ។</p>
        <p><a class='ref km' id='km31' href='#km31'>៣១</a>បពិត្រព្រះអង្គដ៏ចម្រើន ពាក្យនេះ ខ្ញុំព្រះអង្គបានស្តាប់ ក្នុងទីចំពោះព្រះ​ភ័ក្រ្ត បានទទួលក្នុងទីចំពោះព្រះភ័ក្រ្ត របស់ព្រះមានព្រះភាគថា មា្នលអានន្ទ ពោធិសត្វ ច្យុត​ចាក​​ពួកទេវតាជាន់តុសិត ចុះមកកាន់ផ្ទៃនៃមាតា តែងមានសតិសម្បជញ្ញៈ ។ បពិត្រ​ព្រះអង្គ​ដ៏ចម្រើនពោធិសត្វ ច្យុតចាកពួកទេវតាជាន់តុសិត ទ្រង់ចុះមកកាន់ផ្ទៃព្រះមាតា តែងមាន​សតិសម្បជញ្ញៈ ដោយហេតុណា បពិត្រព្រះអង្គដ៏ចម្រើន ហេតុនេះឯង ដែលខ្ញុំ​ព្រះអង្គ​ចំណាំ​ទុក។ បេ ។ </p>
        <p><a class='ref km' id='km32' href='#km32'>៣២</a>បពិត្រព្រះអង្គដ៏ចម្រើន ពាក្យនេះ ខ្ញុំព្រះអង្គបានស្តាប់​ក្នុងទី​​​ចំពោះ​ព្រះ​​​​​​​​​​​​​ភ័ក្រ្ត បានទទួលក្នុងទីចំពោះព្រះភ័ក្រ្ត របស់ព្រះមានព្រះភាគថា មា្នលអានន្ទ កាលណាពោធិ​សត្វ ច្យុតចាកពួកទេវតាជាន់តុសិត ចុះមកកាន់ផៃ្ទ​នៃ​មាតា កាលនោះ​ពន្លឺ​​​​ដ៏​លើស​​​​​​លុប​ហួល​​ប្រមាណ កើតបា្រកដក្នុងលោក​ ព្រម​​ទាំង​ទេវតាលោ​ មារលាក​ ព្រហ្មលោក ទាំង​សមណ​ពា្រហ្មណ៏​​នឹង​ពួកសត្វ គឺទេវតានឹងមនុស្សដ៏សេស ជាពន្លី កន្លងនូវទេវានុភាព របស់​​​​​​​​​​​​​​​​​​​ទេវ​តា​​ទាំងឡាយ ​ទាំងចនោ្លះនៃលោកណាដែលបើកជានិច្ច​មិន​​​​មានទីតម្កល់ នៅខាងក្រោម មានតែងងឹត ប្រកបដោយងងឹតនឹងអព្ច ព្រះចន្រ្ចនឹង​ព្រះ​អាទិត្យនេះ មានឫទិ្ធច្រើន​យ៉ាង​នេះ​មានអានុភាពច្រើនយ៉ាងនេះ មិន​បាន​ចាំងទៅក្នុង​ទីណា ពន្លីដ៏លើសលុបហួលប្រមាណ កន្លងបង់នូវ​ទេវានុភាព របស់​ទេវតា​​ទាំឡាយ ក៏កើត​បា្រកដ ក្នុងទីនោះ មួយទៀតពួកសត្វ​ណា​ ដែលកើតក្នុងទីនោះ ពួកសត្វនោះក៏​ស្គាល់​គ្នា​ច្បាស់ ទៅវិញទៅមក ដោយពន្លឺនោះថា យីអើពួកសត្វដទៃមានមកកើត ក្នុង​ទីនេះដែរតើ មួយទៀត លោកធាតុទាំងមួយហ្មឺននេះ ក៏រំភើបញាប់ញ័រ រន្ធត់ ឯពន្លឺដ៏លើស​លុបហួសប្រមាណ កន្លងបង់នូវទេវានុភាព របស់ទេវតា ក៏កើតប្រាកដ​ក្នុងលោក បពិត្រ​ព្រះអង្គដ៏ចម្រើន ដោយហេតុណា ។ បេ។ បពិត្រព្រះ​អង្គ​ដ៏ចម្រើន ហេតុនោះឯង ដែល​ខ្ញុំព្រះអង្គចំណាំទុក ថាជាអច្ឆរិយម្ភូតធម៌របស់ព្រះមាន​ព្រះភាគ​ ។</p>
        <p><a class='ref km' id='km33' href='#km33'>៣៣</a>បពិត្រព្រះអង្គដ៏ចម្រើន ពាក្យនេះ ខ្ញុំព្រះអង្គបានស្តាប់ ក្នុងទីចំពោះព្រះភ័ក្ត្រ បានទទួលក្នុងទីចំពោះព្រះភ័ក្រ្ត របស់ព្រះមានព្រះភាគ​ថា ម្នាលអានន្ទ កាលណា​ពោធិសត្វ​ចុះកាន់ផ្ទៃព្រះមាតា មានទេវបុត្រ ៤ អង្គ ចូលមករក្សាពោធិសត្វនោះ ក្នុង​ទិសទាំង ៤ ដោយគិតថា កុំឲមនុស្ស ឬអមនុស្ស ឬអ្នកណាមួយ បៀតបៀនពោធិសត្វ និង​មាតា​ពោធិសត្វបានឡើយ ។ បពិត្រព្រះអង្គដ៏ចម្រើន ដោយហេតុណា ។បេ។ បពិត្រ​ព្រះអង្គដ៏​ចម្រើន ហេតុនោះឯង ដែលខ្ញុំព្រះអង្គចំណាំទុក ថាជាអច្ឆរិយម្ភូតធម៌របស់ព្រះ​មានព្រះ​ភាគ​។</p>
        <p><a class='ref km' id='km34' href='#km34'>៣៤</a>បពិត្រព្រះអង្គដ៏ចម្រើន ពាក្យនេះ ខ្ញុំព្រះអង្គបានស្តាប់ ក្នុងទីចំពោះព្រះភ័ក្ត្រ បានទទួលក្នុងទីចំពោះព្រះភ័ក្រ្ត របស់ព្រះមានព្រះភាគ​ថា ម្នាលអានន្ទ កាលណា​ពោធិសត្វ ចុះកាន់ផ្ទៃមាតា មាតានៃពោធិសត្វ ជាអ្នកមានសីលដោយប្រក្រតី គឺជាអ្នក​វៀរ​ចាក​បាណាតិបាត វៀរចាកអទិន្នាទាន វៀរចាកកាមេសុមិច្ឆាចារ វៀរចាកមុសាវាទ វៀរចាក​សុរាមេរយមជ្ជប្បមាទដ្ឋាន ។ បពិត្រព្រះអង្គដ៏ចម្រើន ដោយហេតុណា ។បេ។ បពិត្រព្រះអង្គ​ដ៏ចម្រើន ហេតុនោះឯង ដែលខ្ញុំព្រះអង្គចំណាំទុក ថាជាអច្ឆរិយម្ភូតធម៌របស់ព្រះមាន​ព្រះភាគ​ ។</p>
        <p><a class='ref km' id='km35' href='#km35'>៣៥</a>បពិត្រព្រះអង្គដ៏ចម្រើន ពាក្យនេះ ខ្ញុំព្រះអង្គបានស្តាប់ ក្នុងទីចំពោះព្រះភ័ក្ត្រ បានទទួលក្នុងទីចំពោះព្រះភ័ក្ត្រ របស់ព្រះមានព្រះភាគ​ថា ម្នាលអានន្ទ កាលដែល​ពោធិ​សត្វ ចុះកាន់ផ្ទៃមាតា មាតានៃពោធិសត្វ មិនកើតចំណង់ដែលប្រកប​ដោយ​កាមគុណ ក្នុងបុរសទាំងឡាយឡើយ ទាំងបុរសណាមួយ ដែលមានចិត្តត្រេក ក៏មិនគប្បី​ប្រព្រឹត្ត​កន្លង​មាតាពោធិសត្វបានទេ ។ បពិត្រព្រះអង្គដ៏ចម្រើន ដោយហេតុណា ។ បេ ។ បពិត្រព្រះ​អង្គដ៏ចម្រើន ហេតុនោះឯង ដែលខ្ញុំព្រះអង្គចំណាំទុក ថាជាអច្ឆរិយម្ភូតធម៌របស់​​ព្រះមាន​ព្រះភាគ​ ។</p>
        <p><a class='ref km' id='km36' href='#km36'>៣៦</a>បពិត្រព្រះអង្គដ៏ចម្រើន ពាក្យនេះ ខ្ញុំព្រះអង្គបានស្តាប់ ក្នុងទីចំពោះព្រះភ័ក្ត្រ បានទទួលក្នុងទីចំពោះព្រះភ័ក្រ របស់ព្រះមានព្រះភាគ​ថា ម្នាលអានន្ទ កាលណា​ពោធិសត្វ​ ចុះកាន់ផ្ទៃមាតា មាតានៃពោធិសត្វ ជាស្រ្តីបាននូវកាមគុណទាំង ៥ ប្រការ ឆ្អែតស្កប់ស្កល់ មូលមិត្ត ដោយកាមគុណទាំង ៥ ប្រការ ។​ បពិត្រព្រះ​អង្គ​ដ៏​ចម្រើន ដោយហេតុណា ។ បេ។ បពិត្រព្រះអង្គដ៏ចម្រើន ហេតុនោះឯង ដែលខ្ញុំព្រះអង្គ​ចំណាំទុក ថាជាអច្ឆរិយម្ភូតធម៌របស់​ព្រះមានព្រះភាគ​ ។</p>
        <p><a class='ref km' id='km37' href='#km37'>៣៧</a>បពិត្រព្រះអង្គដ៏ចម្រើន ពាក្យនេះ ខ្ញុំព្រះអង្គបានស្តាប់ ក្នុងទីចំពោះព្រះភ័ក្ត្រ បានទទួលក្នុងទីចំពោះព្រះភ័ក្ត្រ របស់ព្រះមានព្រះភាគ​ថា ម្នាលអានន្ទ កាលណា​ពោធិសត្វ ចុះកាន់ផ្ទៃមាតា មាតាពោធិសត្វ ឥតមានអាពាធណាមួយ​កើត​ឡើង​ទេ មាតាពោធិសត្វ​ជាស្ត្រីមានសេចក្តីសុខ ឥតមានលំបាកកាយ មាតាពោធិសត្វរមែង​ឃើញពោធិសត្វ​សព្វ​អវយវៈតូចធំ មានឥន្ទ្រិយមិនសៅហ្មង ហាក់ដូចជាឋិតនៅខាង​ក្រៅ​ផ្ទៃ ។ ម្នាលអានន្ទ ដូចកែវមណីនិងកែងពៃទូរ្យដ៏ល្អ មានពន្លឺ មានជ្រុង ៨ ដែល​គេច្ឆៃហើយដោយល្អ ។ បុគ្គល​យកសូត្រ ដែលមានពណ៌ខៀវក្តី លឿងក្តី ក្រហមក្តី សក្តី សូត្រដែលមាន​ពណ៌​លឿងទុំក្តី ទៅដោតក្នុងកែវនោះ ។ បុរសដែលមានចក្ខុ យកមក​ដាក់​​ក្នុងដៃហើយ ពិចារណា​ស្គាល់​ច្បាស់នូវកែវនោះថា នេះជាកែវមណី ជាកែវពៃទូរ្យ ដ៏ល្អ មានពន្លឺ មានជ្រុង ៨ ដែល​គេ​ច្ឆៃដោយប្រពៃ ។ បុគ្គលយកសូត្រ ដែលមាន​ពណ៌​ខៀវក្តី លឿងក្តី ក្រហមក្តី សក្តី សូត្រ​ដែល​​មានពណ៌លឿងទុំក្តី ទៅដោតក្នុងកែវនោះ យ៉ាងណា ម្នាលអានន្ទ កាលណាពោធិ​សត្វ ចុះកាន់ផ្ទៃមាតា មាតាពោធិសត្វ មិន​ដែល​មានអាពាធ​ណា​មួយ​កើតឡើងទេ មាតា​ពោធិសត្វ ជាស្រ្តីមានសេចក្តីសុខ ឥតមានលំបាកកាយ មាតាពោធិ​សត្វ រមែងឃើញ​ពោធិសត្វសព្វអវយវៈតូចធំ មាន​ឥន្រ្ទិយ​មិនសៅហ្មង ហាក់ដូចជាឋិត​នៅ​ខាងក្រៅផ្ទៃ ។ បពិត្រព្រះអង្គដ៏ចម្រើន ដោយ​ហេតុ​ណា ។ បេ ។ បពិត្រព្រះអង្គដ៏ចម្រើន ហេតុនេះឯង ដែល​ខ្ញុំព្រះអង្គចំណាំទុក ថាជា​អច្ឆរិយម្ភូតធម៌របស់ព្រះមានព្រះភាគ ។ </p>
        <p><a class='ref km' id='km38' href='#km38'>៣៨</a>បពិត្រព្រះអង្គដ៏ចម្រើន ពាក្យនេះ ខ្ញុំព្រះអង្គបាន ស្តាប់ក្នុងទីចំពោះព្រះភ័ក្រ្ត បានទទួលក្នុងទីចំពោះព្រះភ័ក្រ្ត របស់ព្រះមានព្រះភាគថា ម្នាលអានន្ទ កាលព្រះពោធិ សត្វប្រសូតហើយ បាន ៧ ថ្ងៃ មាតាពោធិសត្វរមែងធ្វើមរណកាល ទៅកើតក្នុងពួក ទេវតា​ជាន់កុសិត ។ បពិត្រព្រះអង្គដ៏ចម្រើន ដោយហេតុណា ។ បេ ។ បពិត្រព្រះអង្គដ៏ ចម្រើន ហេតុនេះឯង ដែលខ្ញុំព្រះអង្គចំណាំទុក ថាជាអច្ឆរិយម្ភូតធម៌របស់ព្រះមាន ព្រះភាគ ។ </p>
        <p><a class='ref km' id='km39' href='#km39'>៣៩</a>បពិត្រព្រះអង្គដ៏ចម្រើន ពាក្យនេះ ខ្ញុំព្រះអង្គបានស្តាប់ក្នុងទីចំពោះព្រះភ័ក្រ្ត បានទទួលក្នុងទីចំពោះព្រះភ័ក្រ្ត របស់ព្រះមានព្រះភាគថា ម្នាលអានន្ទ ពួកស្រ្តីឯទៀត ពគភ៌​ដោយផ្ទៃអស់ ៩ ខែខ្លះ ១០ ខែខ្លះ ទើបប្រសូតកូនដូចម្តេចមិញ ឯមាតាពោធិសត្វ មិន​ប្រសូតពោធិសត្វដូច្នោះទេ មាតាពោធិសត្វ លុះតែពពោធិសត្វដោយផ្ទៃអស់ ១០ ខែ​គត់ ទើបប្រសូត ។ បពិត្រព្រះអង្គដ៏ចម្រើន ដោយហេតុណា ។ បេ ។ បពិត្រព្រះអង្គដ៏ចម្រើន ហេតុនេះឯង ដែលខ្ញុំព្រះអង្គចំណាំទុក ថាជាអច្ឆរិយម្ភូតធម៌របស់ព្រះមាន ព្រះភាគ ។</p>
        <p><a class='ref km' id='km40' href='#km40'>៤០</a>បពិត្រព្រះអង្គដ៏ចម្រើន ពាក្យនេះ ខ្ញុំព្រះអង្គបានស្តាប់ក្នុងទីចំពោះព្រះភ័ក្រ្ត បានទទួល ក្នុងទីចំពោះព្រះភ័ក្រ្ត របស់ព្រះមានព្រះភាគថា ម្នាលអានន្ទ ពួកស្ត្រីឯទៀត អង្គុយប្រសូតក៏មាន ដេកប្រសូតក៏មាន ឯមាតាពោធិសត្វ មិនប្រសូតពោធិសត្វបែប នេះទេ មាតាពោធិសត្វ តែងឈរប្រសូតពោធិសត្វ តែមួយយ៉ាង បពិត្រព្រះអង្គដ៏ចម្រើន​ ដោយហេតុណា ។ បេ ។ បពិត្រព្រះអង្គដ៏ចម្រើន ហេតុនេះឯង ដែលខ្ញុំព្រះអង្គ ចំណាំទុក ថាជាអច្ឆរិយម្ភូតធម៌ របស់ព្រះមានព្រះភាគ ។</p>
        <p><a class='ref km' id='km41' href='#km41'>៤១</a>បពិត្រព្រះអង្គដ៏ចម្រើន ពាក្យនេះ ខ្ញុំព្រះអង្គបានស្តាប់ក្នុងទីចំពោះព្រះភ័ក្រ្ត បានទទួលក្នុងទីចំពោះព្រះភ័ក្រ្ត របស់ព្រះមានព្រះភាគថា ម្នាលអានន្ទ កាលដែល ពោធិសត្វ ចេញចាកផ្ទៃមាតា ពួកទេវតាទទួលមុន ទើបពួកមនុស្សទទួលក្រោយ ។ បពិត្រ​ព្រះអង្គដ៏ចម្រើន ដោយហេតុណា ។ បេ ។ បពិត្រព្រះអង្គដ៏ចម្រើន ហេតុនេះឯង ដែល​ខ្ញុំព្រះអង្គចំណាំទុក ថាជាអច្ឆរិយម្ភូតធម៌ របស់ព្រះមានព្រះភាគ ។ </p>
        <p><a class='ref km' id='km42' href='#km42'>៤២</a>បពិត្រព្រះអង្គដ៏ចម្រើន ពាក្យនេះ ខ្ញុំព្រះអង្គបានស្តាប់ក្នុងទីចំពោះព្រះភ័ក្រ្ត បានទទួលក្នុងទីចំពោះព្រះភ័ក្រ្ត របស់ព្រះមានព្រះភាគថា ម្នាលអានន្ទ កាលដែលពោធិ​សត្វ ចេញចាកផ្ទៃ មាតាពោធិសត្វមិនទាន់ដល់ផែនដីនៅឡើយ ទេវបុត្រ ៤ អង្គ ទទួល​ពោធិ​​សត្វនោះ មកតម្កល់ទុកនៅទីចំពោះព្រះភ័ក្រ្តមាតា ហើយពោលថា សូមព្រះ​នាង​​ទេវីមានព្រះទ័យរីករាយចុះ ព្រះរាជាបុត្រមានស័ក្តិធំរបស់ព្រះនាង​កើត​ហើយ ។ បពិត្រព្រះ​អង្គដ៏ចម្រើន ដោយហេតុណា ។ បេ ។ បពិត្រព្រះអង្គដ៏ចម្រើន ហេតុ​នេះឯង ដែលខ្ញុំព្រះ​អង្គចំណាំទុក ថាជាអច្ឆរិយម្ភូតធម៌ របស់ព្រះមានព្រះភាគ ។ </p>
        <p><a class='ref km' id='km43' href='#km43'>៤៣</a>​​​បពិត្រព្រះអង្គដ៏ចម្រើន ពាក្យនេះ ខ្ញុំព្រះអង្គបានស្តាប់ក្នុងទីចំពោះព្រះភ័ក្រ្ត បានទទួលក្នុងទីចំពោះព្រះភ័ក្រ្ត របស់ព្រះមានព្រះភាគថា ម្នាលអានន្ទ កាលដែលពោធិ​សត្វ ចេញចាកផ្ទៃព្រះមាតា ក៏ចេញមកស្អាតបាត មិនប្រឡាក់ដោយទឹករំអិល មិនប្រឡាក់​ដោយស្លេស មិនប្រឡាក់ដោយឈាម មិនប្រឡាក់ដោយខ្ទុះ មិនប្រឡាក់​ដោយ​វត្ថុមិន​ស្អាត ណាមួយឡើយ ជាឱរសបរិសុទ្ធស្អាតវិសេស ។ ម្នាលអានន្ទ ដូច​កែវមណី ដែល​គេដាក់លើកាសិកពស្រ្ត កែវមណីមិនបានប្រឡាក់កាសិកពស្រ្ត ទាំង​កាសិកពស្ត្រ​ក៏មិន​ប្រឡាក់កែវមណីឡើយ ដំណើរនោះព្រោះហេតុអ្វី ព្រោះហេតុវត្ថុ​ទាំង​ពីរនោះ ជារបស់​ស្អាត​ដូចគ្នា សេចក្តីនេះយ៉ាងណា ម្នាលអានន្ទ កាលដែល​ពោធិ​សត្វ ចេញចាកផ្ទៃមាតា ក៏ចេញមកស្អាតវិសេស មិនប្រឡាក់ដោយទឹករំអិល មិន​ប្រឡាក់​ដោយស្លេស ។ បេ។​ មិនប្រឡាក់ដោយវត្ថុមិនស្អាតណាមួយឡើយ​​ ជាឱរស​បរិសុទ្ធ​​​ស្អាតវិសេស ក៏យ៉ាងនោះ​ឯង ។ បពិត្រព្រះអង្គដ៏ចម្រើន ដោយហេតុណា ។ បេ ។ បពិត្រព្រះអង្គដ៏ចម្រើន ហេតុនេះ​ឯង ដែលខ្ញុំព្រះអង្គចំណាំទុក ថាជាអច្ឆរិយម្ភូតធម៌ របស់ព្រះមានព្រះភាគ ។ </p>
        <p><a class='ref km' id='km44' href='#km44'>៤៤</a>បពិត្រព្រះអង្គដ៏ចម្រើន ពាក្យនេះ ខ្ញុំព្រះអង្គបានស្តាប់ក្នុងទីចំពោះព្រះភ័ក្រ្ត បាន​ទទួលក្នុងទីចំពោះព្រះភ័ក្រ្ត របស់ព្រះមានព្រះភាគថា ម្នាលអានន្ទ កាលដែល ពោធិសត្វ ចេញចាកផ្ទៃព្រះមាតា មានធារទឹកពីរ ហូរមកអំពីអាកាស គឺធារទឹកត្រជាក់ ១ ធារទឹក​ក្តៅ ១ អ្នកផងក៏ធ្វើឧទកកិច្ច ជម្រះពោធិសត្វនិងព្រះមាតា ដោយធារដែល​ហូរមកនោះ ។ បពិត្រព្រះអង្គដ៏ចម្រើន ដោយហេតុណា ។ បេ ។ បពិត្រព្រះអង្គដ៏ចម្រើន ហេតុនេះឯង ដែល​ខ្ញុំព្រះអង្គចំណាំទុក ថាជាអច្ឆរិយម្ភូតធម៌ របស់ព្រះមានព្រះភាគ ។ </p>
        <p><a class='ref km' id='km45' href='#km45'>៤៥</a>បពិត្រព្រះអង្គដ៏ចម្រើន ពាក្យនេះ ខ្ញុំព្រះអង្គបានស្តាប់ក្នុងទីចំពោះព្រះភ័ក្រ្ត បានទទួលក្នុងទីចំពោះព្រះភ័ក្រ្ត របស់ព្រះមានព្រះភាគថា ម្នាលអានន្ទ ពោធិសត្វ​ប្រសូត្រ​មកភ្លាម ទ្រង់ប្រតិស្ថានលើផែនដី ដោយព្រះបាទដ៏ស្មើ បែរព្រះភ័ក្រ្តទៅ​ទិសខាង​ជើង ទ្រង់​ស្តេចដោយព្រះបាទបាន ៧ ជំហាន កាលគេកំពុងបាំងស្វេតឆត្រថ្វាយ ទ្រង់​ក្រឡេក​មើល​គ្រប់ទិសទាំងអស់ ទើបបញ្ចេញអាសភិវាចាថា អាត្មាអញ ជាកំពូល​របស់​លោក អាត្មា​អញ ជាបុគ្គលចម្បងជាងលោក អាត្មាអញ ជាបុគ្គលប្រសើរ​ជាងសត្វ​លោក ជាតិនេះ​ជាជាតិទីបំផុត ឥឡូវនេះ មិនមានភពថ្មីទៀតឡើយ ។ បពិត្រព្រះអង្គ​ដ៏​ចម្រើន ដោយហេតុ​ណា ។ បេ ។ បពិត្រព្រះអង្គដ៏ចម្រើន ហេតុនេះឯង ដែលខ្ញុំព្រះអង្គ​ចំណាំទុក ថាជា​អច្ឆរិយម្ភូតធម៌ របស់ព្រះមានព្រះភាគ ។ </p>
        <p><a class='ref km' id='km46' href='#km46'>៤៦</a>បពិត្រព្រះអង្គដ៏ចម្រើន ពាក្យនេះ ខ្ញុំព្រះអង្គបានស្តាប់ក្នុងទីចំពោះព្រះភ័ក្រ្ត បានទទួលក្នុងទីចំពោះព្រះភ័ក្រ្ត របស់ព្រះមានព្រះភាគថា ម្នាលអានន្ទ កាលដែល ពោធិ​សត្វ ចេញចាកផ្ទៃព្រះមាតា មានពន្លឺភ្លឺស្វាងច្បាស់ រកប្រមាណមិនបាន កើត​ប្រាកដក្នុង​លោក ព្រមទាំងទេវលោក មារលោក ព្រហ្មលោក និងពពួកសត្វ ព្រមទាំង​សមណព្រាហ្មណ៍ និងមនុស្សជាសម្មតិទេព ព្រមទាំងមនុស្សដ៏សេស ជាពន្លឺកន្លងបង់នូវ​ទេវានុភាព របស់​ទេវតា​ទាំងឡាយ ឱកាសណាដែលចំហទទេ មានក្នុងចន្លោះលោក ឥតមានអ្វីបាំងរាំង មានតែអ័ព្ទងងឹត មួយទៀត ព្រះច័ន្ទ្រព្រះអាទិត្យទាំងនេះ សឹងមាន​ឫទ្ធិច្រើនយ៉ាងនេះ មាន​អនុភាពច្រើនយ៉ាងនេះ ផ្សាយពន្លឺទៅមិនដល់ ក្នុងទីឱកាសណា ពន្លឺភ្លឺស្វាងច្បាស់ រក​ប្រមាណ​មិនបាន កន្លងបង់នូវទេវានុភាពរបស់ទេវតាទាំងឡាយ ក៏កើត​ប្រាកដឡើង​ក្នុងទី​ឱកាសទាំងនោះ ពួកសត្វដែលកើតក្នុងទីនោះ ក៏ស្គាល់គ្នាទៅវិញ​ទៅមកដោយសារ​ពន្លឺ​នោះ​ថា អើហ្ន៎ មានពួកសត្វដទៃមកកើត ក្នុងទីនេះដែរតើ ។ លោក​ធាតុទាំង ១ ហ្មឺននេះ ក៏កក្រើក​រំពើកញាប់ញ័រ ឯពន្លឺភ្លឺស្វាងច្បាស់រកប្រមាណមិនបាន ក៏កើតប្រាកដ​ឡើងក្នុង​លោក ជាពន្លឺ​កន្លងបង់នូវទេវានុភាពរបស់ទេវតាទាំងឡាយ ។ បពិត្រព្រះអង្គ​ដ៏ចម្រើន ដោយហេតុណា ។ បេ ។ បពិត្រព្រះអង្គដ៏ចម្រើន ហេតុនេះឯង ដែលខ្ញុំព្រះអង្គចំណាំទុក ថាជាអច្ឆរិយម្ភូតធម៌ របស់ព្រះមានព្រះភាគ ។ </p>
        <p><a class='ref km' id='km47' href='#km47'>៤៧</a>ព្រះមានព្រះភាគ ទ្រង់ត្រាស់ថា ម្នាលអានន្ទ ព្រោះហេតុនោះ អ្នកចូរចំណាំ​ទុក នូវហេតុនេះថាជាអច្ឆរិយម្ភូតធម៌របស់ព្រះតថាគត ក្នុងសាសនានេះចុះ ។ ម្នាលអានន្ទ តថាគត មានវេទនាកើតប្រាកដ តាំងនៅប្រាកដ ដល់នូវកិរិយាអស់​ទៅប្រាកដ សញ្ញា… វិតក្កៈ … កើតប្រាដក តាំងនៅប្រាកដ ដល់នូវកិរិយាអស់ទៅប្រាកដ ក្នុងលោកនេះ ។ ម្នាលអានន្ទ ចូរអ្នកចំណាំទុកនូវហេតុនេះ ថាជាអច្ឆរិយម្ភូតធម៌របស់​ព្រះតថាគតចុះ ។ បពិត្រព្រះអង្គដ៏ចម្រើន ព្រះមានព្រះភាគ មានវេទនាកើតប្រាកដ តាំង​នៅប្រាកដ ដល់នូវ​កិរិយាអស់ទៅប្រាកដ ដោយហេតុណា ។ សញ្ញា … វិតក្កៈ … កើតប្រាដក តាំង​នៅ​ប្រាកដ ដល់នូវកិរិយា​អស់​ទៅប្រាកដ ដោយហេតុណា ។ បពិត្រព្រះអង្គ​ដ៏ចម្រើន ហេតុ​នេះ​ឯង ដែលខ្ញុំព្រះ​អង្គ​ចំណាំទុក ថាជាអច្ឆរិយម្ភូតធម៌របស់ព្រះមាន​ព្រះភាគ ។ ព្រះអានន្ទមាន​អាយុ បាន​ពោល​ពាក្យនេះ ។ ព្រះសាស្តាទ្រង់ពេញ​ព្រះហទ័យ ។ ភិក្ខុទាំង​នោះ ក៏មានចិត្ត​ត្រេកអរ រីករាយនឹង​ភាសិតរបស់ព្រះអានន្ទ​មានអាយុ ។ </p>
        <p>ចប់ អច្ឆរិយព្ភូតធម្មសូត្រ ទី ៣ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>
