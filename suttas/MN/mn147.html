<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn147' lang='km'>
        <header>
            <ul>
            </ul>
            <h1>ចូឡរាហុលោវាទសូត្រ ទី ៥</h1>
        </header>
        <p><a class='ref km' id='km270' href='#km270'>២៧០</a>ខ្ញុំបានស្ដាប់មក យ៉ាងនេះ ។ សម័យមួយ ព្រះមានព្រះភាគ ទ្រង់គង់នៅ​ក្នុងវត្តជេតពន របស់អនាថបិណ្ឌិសេដ្ឋី ជិតក្រុងសាវត្ថី ។ គ្រានោះឯង ព្រះមានព្រះភាគ ទ្រង់គង់នៅក្នុទីស្ងាត់ ពួនសម្ងំ (ក្នុងផល-សមាបត្តិ) ក៏មាន​ព្រះតម្រិះ​ក្នុងហឫទ័យកើត ឡើងយ៉ាងនេះថា ធម៌ទាំង ឡាយសម្រាប់ធ្វើ​វិមុត្តិឲ្យចាស់ក្លា របស់​រាហុល ចាស់ក្លា ហើយ បើដូច្នោះ គួរ តែតថាគតទូន្មានរាហុល ក្នុងការអស់​ទៅនៃ​អាសវៈទាំងឡាយ តទៅទៀត ។</p>
        <p><a class='ref km' id='km271' href='#km271'>២៧១</a>គ្រានោះឯង ព្រះមានព្រះភាគ ទ្រង់ស្បែង់ប្រដាប់ប្រាត្រនិង ចីវរ ក្នុង​វេលា ព្រឹកព្រហាម ស្ដេចចូលទៅកាន់ក្រុងសាវត្ថី ដើម្បីបិណ្ឌបាត ។ លុះព្រះអង្គ​សេ្ដចទៅ បិណ្ឌបាត ក្នុងក្រុងសាវត្ថីហើយ ត្រឡប់មកអំពី បិណ្ឌបាតក្នុងកាលខាង​ក្រោយនៃភត្ត វិញ ទ្រង់ត្រាស់ហៅព្រះរាហុលមាន អាយុថា ម្នាលរាហុល ចូរអ្នកកាន់​យកសំពត់ និសីទនៈ យើងនឹងចូលទៅ ឯអន្ធវ័ន (ព្រៃជាទីនៅនៃចោរខ្វាក់) ដើម្បី​សម្រាកក្នុងវេលាថ្ងៃ ។ ព្រះរាហុល មានអាយុ ទទួលតបព្រះពុទ្ធដីកានៃព្រះមានព្រះភាគថា ព្រះករុណា ព្រះអង្គ ហើយក៏កាន់យកសំពត់និសីទនៈ ដើរតាម​ក្រោយ ៗ ព្រះមាន ព្រះភាគទៅ ។ សម័យ នោះឯង ទេវតាច្រើនពាន់ ទៅតាម​ព្រះមានព្រះភាគ ដោយគិតថា ថ្ងៃនេះព្រះមានព្រះភាគ នឹងទូន្មានព្រះរាហុលមានអាយុ ក្នុងការអស់ទៅនៃអាសវៈទាំងឡាយ តទៅទៀត ។ គ្រានោះឯង ព្រះមាន ព្រះភាគ ទ្រង់ស្ដេចចូលទៅដល់អន្ធវ័ន ហើយគង់នៅលើអាសនៈ ដែលគេ ក្រាលថ្វាយទៀប​គល់ឈើមួយដើម ។ ចំណែកព្រះរាហុលមានអាយុ ក៏ថ្វាយបង្គំព្រះមានព្រះភាគ ហើយគង់ក្នុងទីសមគួរ ។</p>
        <p><a class='ref km' id='km272' href='#km272'>២៧២</a>លុះព្រះរាហុលមានអាយុ គង់នៅក្នុងទីសមគួរហើយ ទើប​ព្រះមានព្រះភាគ​​ត្រាស់​សួរ​ដូច្នេះ​ថា ម្នាលរាហុល អ្នកសំគាល់សេចក្ដីនោះ ថាដូចម្ដេច ចក្ខុទៀង ឬមិនទៀង ។ ព្រះរាហុល​មានអាយុ​ក្រាប​បង្គំទូលថា បពិត្រព្រះអង្គដ៏ចម្រើន មិនទៀងទេ ។ ចុះរបស់ណាមិនទៀង របស់នោះជា ទុក្ខឬជាសុខ ។ បពិត្រព្រះអង្គដ៏​ចម្រើន ជាទុក្ខ ។ ចុះរបស់ណាមិនទៀង ជាទុក្ខ មានសេចក្ដីប្រែប្រួលជាធម្មតា តើគួរ​នឹងយល់​ឃើញនូវ របស់នោះថា នុ៎ះរបស់អញ នុ៎ះជាអញ ​ នុ៎ះជាខ្លួនអញ ដូច្នេះដែរឬ ។ បពិត្រព្រះអង្គ ដ៏ចម្រើន មិនគួ​រ​នឹង​យល់ឃើញនោះទេ ។</p>
        <p><a class='ref km' id='km273' href='#km273'>២៧៣</a>ម្នាលរាហុល អ្នកសំគាល់សេចក្ដីនោះថាដូចម្ដេច រូបទៀងឬ មិនទៀង ។ បពិត្រព្រះ​អង្គដ៏ចម្រើន មិនទៀងទេ ។ ចុះរបស់ណាមិនទៀង របស់នោះជាទុក្ខឬ​ជា​សុខ ។ បពិត្រព្រះអង្គ​ដ៏ចម្រើនជាទុក្ខ ។ ចុះរបស់ណា មិនទៀង ជាទុក្ខ មានសេចក្ដី​ប្រែប្រួល​ជាធម្មតា តើគួរនឹងយល់​ឃើញ​នូវ​របស់​នោះថា នុ៎ះរបស់អញ នុ៎ះជាអញ នុ៎ះជា​ខ្លួនរបស់ អញ ដូច្នេះដែរឬ ។ បពិត្រព្រះអង្គដ៏ចម្រើន មិនគួរ​នឹងយល់ឃើញ​យ៉ាងនោះទេ ។ </p>
        <p><a class='ref km' id='km274' href='#km274'>២៧៤</a>ម្នាលរាហុល អ្នកសំគាល់សេចក្ដីនោះ ថាដូចម្ដេច ចក្ខុ-វិញ្ញាណទៀង​ឬ​មិនទៀង ។ បពិត្រព្រះអង្គ​ដ៏ចម្រើន មិនទៀងទេ ។ ចុះរបស់ ណាមិនទៀង របស់នោះ ជាទុក្ខឬជាសុខ ។ បពិត្រព្រះ​អង្គដ៏ចម្រើន ជាទុក្ខ ។ ចុះរបស់ណាមិនទៀង ជាទុក្ខ មានសេចក្ដីប្រែប្រួលជាធម្មតា តើគួរនឹង​យល់​ឃើញ​នូវរបស់នោះថា នុ៎ះរបស់អញ នុ៎ះជាអញ នុ៎ះជាខ្លួនអញ ដូច្នេះដែរឬ ។ បពិត្រព្រះអង្គដ៏ចម្រើន មិនគួរនឹងយល់​ឃើញយ៉ាងនោះទេ ។</p>
        <p><a class='ref km' id='km275' href='#km275'>២៧៥</a>ម្នាលរាហុល អ្នកសំគាល់សេចក្ដីនោះ ថាដូចម្ដេច ចក្ខុសម្ផ័ស្ស ទៀងឬមិនទៀង បពិត្រព្រះអង្គដ៏ចម្រើន មិនទៀងទេ ។ ចុះរបស់ណាមិន ទៀង របស់នោះ ជាទុក្ខឬជាសុខ ។ បពិត្រព្រះអង្គដ៏ចម្រើន ជាទុក្ខ ។ ចុះ របស់ណាមិនទៀង ជាទុក្ខ មានសេចក្ដី ប្រែប្រួលជាធម្មតា តើគួរនឹងយល់​ឃើញនូវ​របស់​នោះថា នុ៎ះរបស់អញ នុ៎ះជាអញ នុ៎ះជាខ្លួនអញ ដូច្នេះដែរឬ ។ បពិត្រព្រះអង្គដ៏ចម្រើន មិនគួរ​នឹងយល់​ឃើញយ៉ាងនោះទេ ។</p>
        <p><a class='ref km' id='km276' href='#km276'>២៧៦</a>ម្នាលរាហុល អ្នកសំគាល់សេចក្ដីនោះ ថាដូចម្ដេច ធម្មជាត ណាគឺវេទនា សញ្ញា សង្ខារ វិញ្ញាណ កើតឡើង ព្រោះចក្ខុសម្ផ័ស្សជាបច្ច័យ ធម្មជាតនោះ តើទៀង ឬមិនទៀង ។ បពិត្រព្រះអង្គដ៏ចម្រើន មិនទៀងទេ ។ ចុះរបស់ណា មិនទៀង របស់នោះជាទុក្ខឬជាសុខ ។ បពិត្រព្រះអង្គដ៏ចម្រើន ជាទុក្ខ ។ ចុះរបស់ណាមិនទៀង ជាទុក្ខ មានសេចក្ដីប្រែប្រួលជាធម្មតា តើគួរ នឹងយល់ឃើញនូវរបស់នោះថា នុ៎ះរបស់​អញ នុ៎ះជាអញ នុ៎ះជាខ្លួនអញ ដូច្នេះដែរឬ ។ បពិត្រព្រះអង្គដ៏ចម្រើន មិនគួរនឹងយល់ ឃើញយ៉ាងនោះទេ ។ </p>
        <p><a class='ref km' id='km277' href='#km277'>២៧៧</a>ម្នាលរាហុល អ្នកសំគាល់សេចក្ដីនោះ ថាដូចម្ដេច ត្រចៀក ទៀង​ឬ​មិនទៀង ។ បពិត្រព្រះអង្គដ៏ចម្រើន មិនទៀងទេ ។បេ។ ច្រមុះទៀង ឬមិនទៀង ។ បពិត្រព្រះអង្គដ៏ចម្រើន មិនទៀងទេ ។បេ។ អណ្ដាតទៀង ឬមិនទៀង ។ បពិត្រព្រះដ៏ ចម្រើន មិនទៀងទេ ។បេ។ កាយទៀងឬមិនទៀង ។ បពិត្រព្រះអង្គដ៏ចម្រើន មិនទៀងទេ ។បេ។</p>
        <p><a class='ref km' id='km279' href='#km279'>២៧៩</a>ម្នាលរាហុល អ្នកសំគាល់សេចក្ដីនោះថាដូចម្ដេច ចិត្តទៀងឬ មិនទៀង ។ បពិត្រព្រះអង្គដ៏ចម្រើន មិនទៀងទេ ។ ចុះរបស់ណាមិនទៀង របស់នោះជាទុក្ខ​ឬជាសុខ ។ បពិត្រព្រះអង្គដ៏ចម្រើនជាទុក្ខ ។ ចុះរបស់ណា មិនទៀង ជាទុក្ខ មានសេចក្ដី​ប្រែប្រួល ជាធម្មតា តើគួរនឹងយល់ឃើញរបស់ នោះថា នុ៎ះរបស់អញ នុ៎ះជាអញ នុ៎ះជាខ្លួនអញ ដូច្នេះដែរឬ ។ បពិត្រ ព្រះអង្គដ៏ចម្រើន មិនគួរនឹងយល់ឃើញយ៉ាងនេះ​ទេ ។</p>
        <p><a class='ref km' id='km279' href='#km279'>២៧៩</a>ម្នាលរាហុល អ្នកសំគាល់សេចក្ដីនោះថាដូចម្ដេច ធម្មារម្មណ៍ ទៀង​ឬមិនទៀង ។ បពិត្រព្រះអង្គដ៏ចម្រើន មិនទៀងទេ ។ ចុះរបស់ណា មិនទៀង របស់នោះ​ជាទុក្ខឬជាសុខ ។ បពិត្រព្រះអង្គដ៏ចម្រើន ជាទុក្ខ ។ ចុះ របស់ណាមិនទៀង ជាទុក្ខ មានសេចក្ដីប្រែប្រួលជាធម្មតា តើគួរនឹងយល់ ឃើញនូវរបស់នោះថា នុ៎ះរបស់អញ នុ៎ះជាអញ នុ៎ះជាខ្លួនអញ ដូច្នេះដែរឬ ។ បពិត្រព្រះអង្គដ៏ចម្រើន មិនគួរនឹងយល់​ឃើញយ៉ាងនោះទេ ។</p>
        <p><a class='ref km' id='km280' href='#km280'>២៨០</a>ម្នាលរាហុល អ្នកសំគាល់សេចក្ដីនោះថាដូចម្ដេច មនោ-វិញ្ញាណទៀង​ឬមិនទៀង ។ បពិត្រព្រះអង្គដ៏ចម្រើន មិនទៀងទេ ។ ចុះរបស់ ណាមិនទៀង របស់នោះ​ជាទុក្ខឬជាសុខ ។ បពិត្រព្រះអង្គដ៏ចម្រើន ជាទុក្ខ ។ ចុះរបស់ណាមិនទៀង ជាទុក្ខ មានសេចក្ដីប្រែប្រួលជាធម្មតា តើគួរនឹងយល់ ឃើញនូវរបស់នោះថា នុ៎ះរបស់អញ នុ៎ះជាអញ នុ៎ះជាខ្លួនអញ ដូច្នេះដែរឬ ។ បពិត្រព្រះអង្គដ៏ចម្រើនមិនគួរនឹងយល់​ឃើញយ៉ាងនោះទេ ។</p>
        <p><a class='ref km' id='km281' href='#km281'>២៨១</a>ម្នាលរាហុល អ្នកសំគាល់សេចក្ដីនោះ ថាដូចម្ដេច មនោ-សម្ផ័ស្ស ទៀងឬមិនទៀង ។ បពិត្រព្រះអង្គដ៏ចម្រើន មិនទៀងទេ ។ ចុះរបស់ ណាមិនទៀង របស់នោះជាទុក្ខឬជាសុខ ។ បពិត្រព្រះអង្គដ៏ចម្រើន ជាទុក្ខ ។ ចុះរបស់ណាមិនទៀង ជាទុក្ខមានសេចក្ដីប្រែប្រួលជាធម្មតា តើគួរនឹងយល់ ឃើញ នូវរបស់នោះថា នុ៎ះរបស់​អញ នុ៎ះជាអញ នុ៎ះជាខ្លួនអញ ដូច្នេះដែរឬ ។ បពិត្រព្រះអង្គដ៏ចម្រើន មិនគួរនឹងយល់ ឃើញយ៉ាងនោះទេ ។</p>
        <p><a class='ref km' id='km282' href='#km282'>២៨២</a>ម្នាលរាហុល អ្នកសំគាល់សេចក្ដីនោះ ថាដូចម្ដេចធម្មជាតណា គឺ​វេទនា សញ្ញា សង្ខារ វិញ្ញាណ តែងកើតឡើ់ង ព្រោះមនោសម្ផ័ស្ស ធម្មជាត នោះ តើទៀងឬ មិនទៀង ។ បពិត្រព្រះអង្គដ៏ចម្រើន មិនទៀងទេ ។ ចុះរបស់ ណាមិនទៀង របស់នោះជា ទុក្ខឬជាសុខ ។ បពិត្រព្រះអង្គដ៏ចម្រើន ជាទុក្ខ ។ ចុះរបស់ណាមិនទៀង ជាទុក្ខ មានសេចក្ដីប្រែប្រួលជាធម្មតា តើគួរនឹងយល់ ឃើញនូវរបស់នោះថា​ នុ៎ះរបស់អញ នុ៎ះជាអញ នុ៎ះជាខ្លួនអញ ដូច្នេះដែរឬ ។ បពិត្រព្រះអង្គដ៏ចម្រើន មិនគួរនឹងយល់ ឃើញយ៉ាងនោះទេ ។</p>
        <p><a class='ref km' id='km283' href='#km283'>២៨៣</a>ម្នាលរាហុល អរិយសាវ័ក ដែលមានសេចក្ដីចេះ ដឹងយល់ ឃើញយ៉ាង​នេះ ក៏នឿយណាយក្នុងចក្ខុផង នឿយណាយក្នុងរូបផង នឿយ ណាយ ក្នុងចក្ខុវិញ្ញាណផង នឿយណាយក្នុងចក្ខុសម្ផ័ស្សផង នឿយណាយ ក្នុងវេទនា សញ្ញា សង្ខារ វិញ្ញាណ ដែលកើតឡើង ព្រោះចក្ខុសម្ផ័ស្សជា បច្ច័យផង ។ នឿយណាយក្នុងត្រចៀកផង នឿយ ណាយក្នុងសំឡេងផង ... នឿយណាយក្នុងច្រមុះ​ផង នឿយណាយក្នុងក្លិនផង ... នឿយណាយក្នុង អណ្ដាតផង នឿយណាយក្នុងរសផង ... នឿយណាយក្នុងកាយផង ... នឿយណាយក្នុងផោដ្ឋព្វៈ ... នឿយណាយក្នុងចិត្តផង នឿយណាយក្នុង ធម្មារម្មណ៍ផង នឿយណាយក្នុងមនោវិញ្ញាណផង នឿយណាយក្នុង មនោសម្ផ័ស្សផង នឿយណាយ ក្នុងវេទនា សញ្ញា សង្ខារ វិញ្ញាណ ដែល កើតឡើង ព្រោះមនោសម្ផ័ស្សជា​បច្ច័យផង ។ កាលអរិយសាវ័ក នឿយ ណាយ (យ៉ាងនេះ) ហើយ ក៏ប្រាសចាកតម្រេក ចិត្តក៏ផុត ស្រឡះ (ចាក អាសវៈ) ព្រោះប្រាសចាកតម្រេក កាលបើចិត្តផុតស្រឡះហើយ ប្រាជ្ញា ក៏កើតឡើងថា ចិត្តផុតស្រឡះហើយ អរិយសាវ័កនោះ ក៏ដឹងច្បាស់ដូច្នេះថា ជាតិ (របស់អាត្មាអញ) អស់ហើយ ព្រហ្មចរិយៈ អាត្មាអញបានប្រព្រឹត្ត គ្រប់គ្រាន់ហើយ សោឡសកិច្ចអាត្មាអញបានធ្វើរួចហើយ កិច្ចដទៃប្រព្រឹត្ត ទៅដើម្បីសោឡសកិច្ចនេះ ទៀត មិនមានឡើយ ។</p>
        <p><a class='ref km' id='km284' href='#km284'>២៨៤</a>លុះព្រះមានព្រះភាគ ទ្រង់សំដែងនូវព្រះសូត្រនេះចប់ហើយ ព្រះរាហុល មានអាយុ ក៏មានសេចក្ដីត្រេកអរនឹងភាសិត នៃព្រះមាន ព្រះភាគ ។ កាលដែល ព្រះមានព្រះភាគ ទ្រង់សំដែងនូវវេយ្យាករណ៍នេះ ចប់ហើយ ចិត្តរបស់​រាហុលមានអាយុ ក៏បានរួចស្រឡះចាកអាសវៈ ទាំងឡាយ ព្រោះមិនប្រកាន់មាំ (ថាអញ ថាយើង) ទៀត ឡើយ ។ ធម្មចក្ខុ (ភ្នែកឃើញធម៌) គឺប្រាសចាកធូលីគឺរាគាទិក្កិលេស ប្រាសចាក មន្ទិលគឺ អកុសល បានកើតឡើងហើយ ដល់ពួកទេវតាច្រើនពាន់ទាំងនោះ​ថា ធម្មជាតណាមួយ មានកិរិយាកើតឡើងជាធម្មតា ធម្មជាតទាំងអស់នោះ មានកិរិយារលត់ ទៅវិញជាធម្មតា ។</p>
        <p>ចប់ ចូឡរាហុលោវាទ​សូត្រ ទី ៥ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>
