<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn15' lang='km'>
        <header>
            <ul>
            </ul>
            <h1>អនុមានសូត្រ ទី ៥</h1>
        </header>
        <p><a class='ref km' id='km221' href='#km221'>២២១</a>ខ្ញុំបានស្តាប់មកយ៉ាងនេះ ។ សម័យមួយ ព្រះ​មហាមោគ្គល្លា​ន​ដ៏​មាន​អាយុ នៅក្នុងភេសកឡាវ័ន ជាទីឲ្យនូវអភ័យ ដល់ពួកសត្វម្រឹគ ជិត​ក្រុង​សុំសុមារគិរៈ ក្នុងភគ្គជនបទ ។ លំដាប់នោះឯង ព្រះមហាមោគ្គល្លាន​ដ៏​មាន​អាយុ ហៅភិក្ខុទាំងឡាយ ដែលនៅក្នុងទីនោះឯងថា ម្នាលភិក្ខុទាំងឡាយ​ដ៏មាន​អាយុ​ ។ ភិក្ខុទាំងនោះ បានទទួលតបពាក្យព្រះមហាមោគ្គល្លានដ៏មានអាយុថា ព្រះករុណា ។</p>
        <p><a class='ref km' id='km222' href='#km222'>២២២</a>ព្រះមហាមោគ្គល្លានដ៏មានអាយុ បានពោលពាក្យនេះថា ម្នាល​អាវុសោ​ទាំងឡាយ បើភិក្ខុបវារណាថា សូមលោកដ៏មានអាយុទាំងឡាយ ប្រៀន​​​​ប្រដៅខ្ញុំចុះ ខ្ញុំជាបុគ្គលដែលលោកដ៏មានអាយុទាំងឡាយ គួរស្តីថាបាន​ដូច្នេះ តែភិក្ខុនោះ ទៅជាអ្នកដែលគេប្រដៅបានដោយក្រ ប្រកបដោយ​ធម៌​ដែល​​ធ្វើឲ្យជាអ្នកប្រដៅក្រ ជាអ្នកមិនចេះអត់ធន់ ជាអ្នកមិនកាន់​យក​នូវ​ពាក្យ​ប្រដៅ ដោយចំណែកខាងស្តាំ កាលបើដូច្នោះ សព្រហ្មចារីបុគ្គលទាំងឡាយ តែង​​​​​​សំគាល់​នូ​វភិក្ខុនោះថា ជាអ្នកមិនគួរស្តីថាផង សំគាល់ថា មិនគួរ​ប្រៀន​ប្រដៅ​ផង សំគាល់ថា មិនគួរដល់នូវសេចក្តីស្និទ្ធស្នាលក្នុងបុគ្គលនោះផង ។ ម្នាល​អាវុសោទាំងឡាយ ចុះធម៌ដែលធ្វើឲ្យជាអ្នកប្រដៅក្រ តើដូចម្តេចខ្លះ ។ ម្នាលអាវុសោទាំងឡាយ (ធម៌ដែលធ្វើឲ្យជាអ្នកប្រដៅក្រនោះមាន ១៦ យ៉ាង គឺ) ភិក្ខុក្នុងសាសនានេះ ជាអ្នកមានសេចក្តីប្រាថ្នាលាមក លុះក្នុងអំណាច​នៃ​សេចក្តី​​​ប្រាថ្នាលាមក ម្នាលអាវុសោទាំងឡាយ ត្រង់ដែលភិក្ខុជាអ្នកមាន​សេចក្តី​​​ប្រាថ្នា​លាមក លុះក្នុងអំណាច នៃសេចក្តីប្រាថ្នាលាមក នេះឯងជាធម៌​ដែល​​​ធ្វើ​ឲ្យ​ជាអ្នកប្រដៅក្រ ១ ។ ម្នាលអាវុសោទាំងឡាយ មួយទៀត ភិក្ខុជាអ្នក​លើក​ខ្លួន​​​ឯង បន្តុះបង្អាប់អ្នកដទៃ ម្នាលអាវុសោទាំងឡាយ ត្រង់ដែលភិក្ខុ ជាអ្នកលើក​ខ្លួន​ឯង បន្តុះបង្អាប់អ្នកដទៃនេះឯងជាធម៌ ដែលធ្វើឲ្យជាអ្នកប្រដៅក្រ ១ ។ ម្នាលអាវុសោទាំងឡាយ មួយទៀត ភិក្ខុជាអ្នកក្រោធ ជាអ្នកមានសេចក្តីក្រោធ គ្របសង្កត់ ម្នាលអាវុសោទាំងឡាយ ត្រង់ដែលភិក្ខុជាអ្នកក្រោធ ជាអ្នកមាន​សេចក្តី​​​ក្រោធគ្របសង្កត់ នេះឯងជាធម៌ដែលធ្វើឲ្យជាអ្នកប្រដៅក្រ ១ ។ ម្នាល​អាវុសោ​​ទាំងឡាយ មួយទៀត ភិក្ខុជាអ្នកក្រោធជាអ្នកចងគំនុំ ព្រោះសេចក្តី​ក្រោធ​ជាហេតុ ម្នាលអាវុសោទាំងឡាយ ត្រង់ដែលភិក្ខុ ជាអ្នកក្រោធ ជាអ្នក​ចង​គំនុំ ព្រោះសេចក្តីក្រោធជាហេតុ នេះឯងជាធម៌ដែលធ្វើឲ្យជាអ្នកប្រដៅក្រ១។ ម្នាលអាវុសោទាំងឡាយ មួយទៀត ភិក្ខុជាអ្នកក្រោធ ជាអ្នកជេរប្រទេច ព្រោះ​សេចក្តី​ក្រោធជាហេតុ ម្នាលអាវុសោទាំងឡាយ ត្រង់ដែលភិក្ខុ ជាអ្នកក្រោធ ជាអ្នកជេរប្រទេច ព្រោះសេចក្តីក្រោធជាហេតុ នេះឯងជាធម៌​ដែល​ធ្វើ​ឲ្យ​ជា​អ្នក​ប្រដៅ​ក្រ ១ ។ ម្នាលអាវុសោទាំងឡាយ មួយទៀត ភិក្ខុជាអ្នកក្រោធ ជាអ្នក​បញ្ចេញ​វាចាជិតសេចក្តីក្រោធ ម្នាលអាវុសោទាំងឡាយ ត្រង់ដែលភិក្ខុ ជាអ្នក​ក្រោធ ជាអ្នកបញ្ចេញវាចាជិតសេចក្តីក្រោធ នេះឯងជាធម៌​ដែល​ធ្វើឲ្យជាអ្នក​ប្រដៅ​ក្រ ១ ។ ម្នាលអាវុសោទាំងឡាយ មួយទៀត ភិក្ខុដែលត្រូវភិក្ខុអ្នកចោទ ចោទហើយ ក៏ខឹងតបត នឹងភិក្ខុអ្នកចោទវិញ ម្នាលអាវុសោទាំងឡាយ ត្រង់​ដែល​ភិក្ខុ ដែលត្រូវភិក្ខុអ្នកចោទ ចោទហើយក៏ខឹងតបត នឹងភិក្ខុអ្នកចោទវិញ នេះឯងជាធម៌ ដែលធ្វើឲ្យជាអ្នកប្រដៅក្រ ១ ។ ម្នាលអាវុសោទាំងឡាយ មួយ​ទៀត ភិក្ខុដែលត្រូវភិក្ខុអ្នកចោទ ចោទហើយ ក៏បណ្តេញភិក្ខុអ្នកចោទវិញ ម្នាលអាវុសោ​ទាំងឡាយ ត្រង់ដែលភិក្ខុ ត្រូវភិក្ខុអ្នកចោទ ចោទហើយ ក៏​បណ្តេញ​​​​ភិក្ខុអ្នកចោទវិញ នេះឯងជាធម៌ដែលធ្វើឲ្យជាអ្នកប្រដៅក្រ ១ ។ ម្នាលអាវុសោ​​​ទាំងឡាយ មួយទៀត ភិក្ខុដែលត្រូវភិក្ខុអ្នកចោទ ចោទហើយ និយាយ​គ្របសង្កត់ភិក្ខុអ្នកចោទវិញ ម្នាលអាវុសោទាំងឡាយ ត្រង់ដែលភិក្ខុ ត្រូវ​ភិ​ក្ខុអ្នកចោទ ចោទហើយ ក៏និយាយគ្របសង្កត់ភិក្ខុអ្នកចោទវិញ នេះឯង​ជា​ធម៌ ដែលធ្វើឲ្យជាអ្នកប្រដៅក្រ ១ ។ ម្នាលអាវុសោទាំងឡាយ មួយទៀត ភិក្ខុ ដែលត្រូវភិក្ខុអ្នកចោទ ចោទហើយ ក៏និយាយបន្លែបន្លប់ នូវភិក្ខុអ្នកចោទ ដោយ ហេតុដទៃ ឬពាក្យផ្សេង ៗ និយាយគេចកែ ដោយសំដីខាងក្រៅ ធ្វើសេចក្តី ក្រោធ សេចក្តីប្រទូស្ត និងសេចក្តីអាក់អន់ចិត្ត ឲ្យប្រាកដឡើង ម្នាលអាវុសោ ទាំងឡាយ ត្រង់ដែលភិក្ខុត្រូវភិក្ខុអ្នកចោទ ចោទហើយ ក៏និយាយបន្លែបន្លប់ នូវ ភិក្ខុអ្នកចោទ ដោយហេតុដទៃ ឬពាក្យផ្សេង ៗ និយាយគេចកែ ដោយសំដី ខាងក្រៅ ធ្វើសេចក្តីក្រោធ សេចក្តីប្រទូស្ត និងសេចក្តីអាក់អន់ចិត្ត ឲ្យប្រាកដ ឡើង នេះឯងជាធម៌ ដែលធ្វើឲ្យជាអ្នកប្រដៅក្រ ១ ។ ម្នាលអាវុសោទាំងឡាយ មួយទៀត ភិក្ខុដែលត្រូវភិក្ខុអ្នកចោទ ចោទហើយមិនឆ្លើយក្នុងដំណើរ របស់ ខ្លួន ម្នាលអាវុសោទាំងឡាយ ត្រង់ដែលភិក្ខុ ត្រូវភិក្ខុអ្នកចោទ ចោទហើយ ក៏ មិនឆ្លើយ ក្នុងដំណើររបស់ខ្លួន នេះឯងជាធម៌ ដែលធ្វើឲ្យជាអ្នកប្រដៅក្រ ១ ។ ម្នាលអាវុសោទាំងឡាយ មួយទៀត ភិក្ខុជាអ្នកលុបគុណគេ ជាអ្នកប្រឡង វាសនា ម្នាលអាវុសោទាំងឡាយ ត្រង់ដែលភិក្ខុ ជាអ្នកលុបគុណគេ ជាអ្នក ប្រឡងវាសនា នេះឯងជាធម៌ដែលធ្វើឲ្យជាអ្នកប្រដៅក្រ ១ ។ ម្នាលអាវុសោ ទាំងឡាយ មួយទៀត ភិក្ខុជាអ្នកច្រណែនជាអ្នកកំណាញ់ ម្នាលអាវុសោ ទាំងឡាយ ត្រង់ដែលភិក្ខុជាអ្នកច្រណែន ជាអ្នកកំណាញ់ នេះឯងជាធម៌ ដែល ធ្វើឲ្យជាអ្នកប្រដៅក្រ ១ ។ ម្នាលអាវុសោទាំងឡាយ មួយទៀត ភិក្ខុជាអ្នក អួត អាង ជាអ្នកមានពុតមាយា ម្នាលអាវុសោទាំងឡាយ ត្រង់ដែល ភិក្ខុ ជា អ្នក អួតអាង ជាអ្នកមានពុតមាយា នេះឯងជាធម៌ ដែលធ្វើឲ្យជាអ្នកប្រដៅក្រ ១ ។ ម្នាលអាវុសោ ទាំងឡាយ មួយទៀត ភិក្ខុជាអ្នករឹងរូស ជាអ្នកមើលងាយគេ ម្នាលអាវុសោទាំងឡាយ ត្រង់ដែលភិក្ខុជាអ្នករឹងរូស ជាអ្នកមើលងាយគេ នេះ ឯងជាធម៌ ដែលធ្វើឲ្យជាអ្នកប្រដៅក្រ ១ ។ ម្នាលអាវុសោទាំងឡាយ មួយទៀត ភិក្ខុជាអ្នកប្រកាន់តាមតែសេចក្តីយល់ឃើញរបស់ខ្លួន ជាអ្នកប្រកាន់មាំ លះបង់ ទិដ្ឋិបានដោយក្រ ម្នាលអាវុសោទាំងឡាយ ត្រង់ដែលភិក្ខុ ជាអ្នក ប្រកាន់ តាម តែសេចក្តីយល់ឃើញរបស់ខ្លួន ជាអ្នកប្រកាន់មាំ លះបង់ទិដ្ឋិបានដោយក្រ នេះ ឯងជាធម៌ដែលធ្វើឲ្យជាអ្នកប្រដៅក្រ ១ ។ ម្នាលអាវុសោទាំងឡាយ ធម៌ទាំង (១៦) នេះ ព្រះមានព្រះភាគ ត្រាស់ហៅថា ទោវចស្សករណធម៌ គឺធម៌ដែល ធ្វើ ឲ្យជាអ្នកប្រដៅក្រ ។</p>
        <p><a class='ref km' id='km223' href='#km223'>២២៣</a>ម្នាលអាវុសោទាំងឡាយ បើភិក្ខុមិនបានបវារណាថា សូមលោក ដ៏មានអាយុទាំងឡាយ ប្រៀនប្រដៅខ្ញុំចុះ ខ្ញុំជាបុគ្គលគួរលោកដ៏មាន អាយុ ទាំងឡាយស្តីថាបានដូច្នេះទេ តែភិក្ខុនោះឯងជាអ្នកប្រដៅងាយ ជាអ្នកប្រកប​ដោយធម៌ ដែលធ្វើឲ្យជាអ្នកប្រដៅងាយ ជាអ្នកចេះអត់ធន់កាន់យកនូវពាក្យ​ប្រៀន​ប្រដៅ ដោយចំណែកខាងស្តាំ កាលបើដូច្នេះសព្រហ្មចារី បុគ្គល​ទាំងឡាយ តែងសំគាល់ភិក្ខុនោះថាជាអ្នកគួរស្តីថាផង សំគាល់ថាគួរប្រៀន​ប្រដៅ​ផង សំគាល់ថាគួរដល់នូវសេចក្តីស្និទ្ធស្នាល ក្នុងបុគ្គលនោះផង ។ ម្នាល​អាវុសោទាំងឡាយ ចុះធម៌ដែលធ្វើឲ្យជាអ្នកប្រដៅងាយ តើដូចម្តេច ។ ម្នាល​អាវុសោ​ទាំងឡាយ (ធម៌ដែលធ្វើឲ្យជាអ្នកប្រដៅងាយមាន១៦) គឺ ភិក្ខុក្នុង​សាសនា​នេះ ជាអ្នកមិនមានសេចក្តីប្រាថ្នាលាមក មិនលុះក្នុងអំណាចនៃ​សេចក្តី​ប្រាថ្នាលាមក ម្នាលអាវុសោទាំងឡាយ ត្រង់ដែលភិក្ខុជាអ្នកមិន​មាន​សេចក្តី​ប្រាថ្នាលាមក មិនលុះក្នុងអំណាចនៃសេចក្តីប្រាថ្នាលាមក នេះឯង​ជា​ធម៌ ដែលធ្វើឲ្យជាអ្នកប្រដៅងាយ ១ ។ ម្នាលអាវុសោទាំងឡាយ មួយទៀត ភិក្ខុ​ជា​អ្នកមិនលើកខ្លួនឯង មិនបន្តុះបង្អាប់អ្នកដទៃ ម្នាលអាវុសោ ទាំងឡាយ ត្រង់​ដែលភិក្ខុ ជាអ្នកមិនលើកខ្លួនឯង មិនបន្តុះបង្អាប់អ្នកដទៃនេះ ឯងជាធម៌​ដែល​ធ្វើឲ្យជាអ្នកប្រដៅងាយ ១ ។ ម្នាលអាវុសោទាំងឡាយ មួយទៀត ភិក្ខុ​ជា​មិន​អ្នក​ក្រោធ មិនមានសេចក្តីក្រោធគ្របសង្កត់ ម្នាលអាវុសោទាំងឡាយត្រង់​ដែល​ភិក្ខុជាអ្នកមិនក្រោធ មិនមានសេចក្តីក្រោធគ្របសង្កត់ នេះឯងជាធម៌​ដែល​ធ្វើ​ឲ្យ​ជាអ្នកប្រដៅងាយ ១ ។ ម្នាលអាវុសោទាំងឡាយ មួយទៀត ភិក្ខុ​ជា​មិន​អ្នក​ក្រោធ​មិនចងគំនុំទុក ព្រោះសេចក្តីក្រោធជាហេតុ ម្នាលអាវុសោទាំងឡាយ ត្រង់​​​ដែលភិក្ខុជាអ្នកមិនក្រោធមិនចងគំនុំទុក ព្រោះសេចក្តីក្រោធជាហេតុ នេះ​ឯង​​​​ជាធម៌ដែលធ្វើឲ្យជាអ្នកប្រដៅងាយ ១ ។ ម្នាលអាវុសោទាំងឡាយ មួយ​ទៀត ភិក្ខុជាអ្នកមិនក្រោធមិនជេរប្រទេច ព្រោះសេចក្តីក្រោធជាហេតុ ម្នាល​អាវុសោ​​​ទាំងឡាយ ត្រង់ដែលភិក្ខុជាអ្នកមិនក្រោធ មិនជេរប្រទេចព្រោះ​សេចក្តី​​​ក្រោធជាហេតុ នេះឯងជាធម៌ដែល ធ្វើឲ្យជាអ្នកប្រដៅងាយ ១ ។ ម្នាលអាវុសោ​ទាំងឡាយ មួយទៀត ភិក្ខុជាអ្នកមិនក្រោធ មិន បញ្ចេញវាចាជិតសេចក្តីក្រោធ ម្នាល​អាវុសោទាំងឡាយ ត្រង់ដែលភិក្ខុជាអ្នកមិនក្រោធ មិនបញ្ចេញ​វាចា​ជិត​សេចក្តី​ក្រោធ នេះឯងជាធម៌ដែលធ្វើឲ្យជាអ្នកប្រដៅងាយ ១ ។ ម្នាល​អាវុសោ​ទាំងឡាយ មួយទៀត ភិក្ខុដែលត្រូវភិក្ខុអ្នកចោទចោទហើយ ក៏មិនខឹងតបត នឹងភិក្ខុអ្នកចោទវិញ ម្នាលអាវុសោទាំងឡាយ ត្រង់ដែលភិក្ខុដែល​ត្រូវ​ភិក្ខុ​អ្នក​ចោទ ចោទហើយតែមិនខឹងតបតនឹងអ្នកចោទវិញ នេះឯងជាធម៌​ដែល​ធ្វើ​ឲ្យ​ជាអ្នកប្រដៅងាយ ១ ។ ម្នាលអាវុសោទាំងឡាយ មួយទៀត ភិក្ខុ​ដែល​ត្រូវ​ភិក្ខុ​អ្នកចោទ ចោទហើយក៏មិនបណ្តេញភិក្ខុអ្នកចោទ ម្នាលអាវុសោ​ទាំង​ឡាយ ត្រង់ដែលភិក្ខុត្រូវភិក្ខុអ្នកចោទចោទហើយ តែមិនបណ្តេញ​ភិក្ខុ​អ្ន​ក​ចោទ នេះ​ឯង​​ជាធម៌ដែលធ្វើឲ្យជាអ្នកប្រដៅងាយ ១ ។ ម្នាលអាវុសោទាំងឡាយ មួយ​ទៀត ភិក្ខុដែលត្រូវភិក្ខុអ្នកចោទចោទហើយ ក៏មិននិយាយគ្រប​សង្កត់​ភិក្ខុ​អ្នក​ចោទ ម្នាលអាវុសោទាំងឡាយ ត្រង់ដែលភិក្ខុត្រូវភិក្ខុអ្នកចោទចោទហើយ តែមិននិយាយ គ្របសង្កត់ភិក្ខុអ្នកចោទ នេះឯងជាធម៌ដែល​ធ្វើឲ្យ​ជាអ្នក​ប្រដៅ​​​ងាយ ១ ។ ម្នាលអាវុសោទាំងឡាយ មួយទៀត ភិក្ខុដែលត្រូវភិក្ខុអ្នកចោទ ចោទ​ហើយ ក៏មិននិយាយបន្លែបន្លប់នូវភិក្ខុអ្នកចោទ ដោយហេតុដទៃឬហេតុផ្សេង ៗ មិននិយាយគេចកែ ដោយសំដីខាងក្រៅ មិនធ្វើសេចក្តីក្រោធ សេចក្តីប្រទូស្ត និងសេចក្តីអាក់អន់ចិត្តឲ្យប្រាកដឡើង ម្នាលអាវុសោទាំងឡាយ ត្រង់ដែលភិក្ខុ ត្រូវភិក្ខុអ្នកចោទ ចោទហើយតែមិននិយាយបន្លែបន្លប់នូវភិក្ខុអ្នកចោទ ដោយ ហេតុដទៃ ឬពាក្យផ្សេង ៗ មិននិយាយគេចកែដោយសំដីខាងក្រៅ មិនធ្វើនូវ សេចក្តី​ក្រោធ សេចក្តីប្រទូស្ត និងសេចក្តីអាក់អន់ចិត្តឲ្យប្រាកដឡើង នេះឯង ជា​ធម៌ដែលធ្វើឲ្យជាអ្នកប្រដៅងាយ ១ ។ ម្នាលអាវុសោទាំងឡាយ មួយទៀត ភិក្ខុដែលត្រូវភិក្ខុអ្នកចោទ ចោទហើយក៏ឆ្លើយមិនទាល់ ក្នុងដំណើររបស់ខ្លួន ម្នាលអាវុសោទាំងឡាយ ត្រង់ដែលភិក្ខុត្រូវភិក្ខុអ្នកចោទ ចោទហើយ ក៏ឆ្លើយ មិន​ទាល់ ក្នុងដំណើររបស់ខ្លួន នេះឯងជាធម៌ដែលធ្វើឲ្យជាអ្នកប្រដៅងាយ ១ ។ ម្នាលអាវុសោទាំងឡាយ មួយទៀត ភិក្ខុជាអ្នកមិនលុបគុណគេ មិនប្រឡង វាសនា ម្នាលអាវុសោទាំងឡាយ ត្រង់ដែលភិក្ខុជាអ្នកមិនលុបគុណគេ មិន ប្រឡងវាសនា នេះឯងជាធម៌ដែលធ្វើឲ្យជាអ្នកប្រដៅងាយ ១ ។ ម្នាលអាវុសោ ទាំងឡាយ មួយទៀត ភិក្ខុជាអ្នកមិនច្រណែនមិនកំណាញ់ ម្នាលអាវុសោ ទាំងឡាយ ត្រង់ដែលភិក្ខុជាអ្នកមិនច្រណែនមិនកំណាញ់ នេះឯងជាធម៌ ដែលធ្វើឲ្យជាអ្នកប្រដៅងាយ ១ ។ ម្នាលអាវុសោទាំងឡាយ មួយទៀត ភិក្ខុជា អ្នកមិនអួតអាង មិនមានពុតមាយា ម្នាលអាវុសោទាំងឡាយ ត្រង់ដែលភិក្ខុ ជា អ្នកមិនអួតអាង មិនមានពុតមាយា នេះឯងជាធម៌ដែល ធ្វើ ឲ្យ ជា អ្នក ប្រដៅ ងាយ ១ ។ ម្នាលអាវុសោទាំងឡាយ មួយទៀត ភិក្ខុជាអ្នកមិនរឹងរូស មិនមើល ងាយគេ ម្នាលអាវុសោទាំងឡាយ ត្រង់ដែលភិក្ខុជាអ្នកមិនរឹងរូស មិនមើល ងាយគេ នេះឯងជាធម៌ដែលធ្វើឲ្យជាអ្នកប្រដៅងាយ ១ ។ ម្នាលអាវុសោ ទាំង​ឡាយ មួយទៀត ភិក្ខុជាអ្នកមិនប្រកាន់យកតាមតែសេចក្តីយល់ ឃើញ របស់​ខ្លួន​មិនប្រកាន់មាំ លះបង់ទិដ្ឋិបានដោយងាយ ម្នាលអាវុសោទាំងឡាយ ត្រង់​ដែល​ភិក្ខុ ជាអ្នកមិនប្រកាន់យកតាមតែសេចក្តីយល់ឃើញរបស់ខ្លួន មិន ប្រកាន់​មាំ លះបង់ទិដ្ឋិបានដោយងាយ នេះឯងជាធម៌ដែលធ្វើឲ្យជាអ្នក ប្រដៅ ងាយ ១ ។ ម្នាលអាវុសោទាំងឡាយធម៌ទាំង (១៦) ប្រការនេះ ព្រះមាន ព្រះភាគ ត្រាស់ហៅថា សោវចស្សករណធម៌ គឺធម៌ជាទីធ្វើឲ្យជាអ្នកប្រដៅ ងាយ ។</p>
        <p><a class='ref km' id='km224' href='#km224'>២២៤</a>ម្នាលអាវុសោទាំងឡាយ ភិក្ខុគួរពិចារណាខ្លួនដោយខ្លួនឯង ក្នុងធម៌ទាំងឡាយ ១៦ នោះយ៉ាងនេះថា បុគ្គលណាជាអ្នកមាន សេចក្តី ប្រាថ្នាលាមក លុះក្នុងអំណាចនៃសេចក្តីប្រាថ្នាលាមកបុគ្គលនេះ មិនជាទី ស្រឡាញ់​មិនជាទីគាប់ចិត្ត របស់អាត្មាអញទេ បើប្រសិនជាអាត្មាអញ ជាអ្នក មាន​សេចក្តីប្រាថ្នាលាមក លុះក្នុងអំណាចនៃសេចក្តីប្រាថ្នាលាមកវិញ អាត្មា អញ​នឹងឯង ក៏មុខជាមិនជាទីស្រឡាញ់ មិនជាទីគាប់ចិត្ត របស់អ្នកដទៃដែរ ។ ម្នាលអាវុសោទាំងឡាយ កាលបើភិក្ខុដឹងយ៉ាងនេះហើយ គប្បីញុំាងចិត្ត ឲ្យ កើតឡើងថា អាត្មាអញនឹងមិនត្រូវជាអ្នកមានសេចក្តីប្រាថ្នាលាមក មិនត្រូវលុះ ក្នុងអំណាច នៃសេចក្តីប្រាថ្នាលាមកឡើយ ។ បុគ្គលណា ជាអ្នកលើកខ្លួនឯង បន្តុះបង្អាប់អ្នកដទៃ បុគ្គលនេះមិនជាទីស្រឡាញ់ មិនជាទីគាប់ចិត្តរបស់ អាត្មា​អញ​ទេ បើប្រសិនជាអាត្មាអញ ជាអ្នកលើកខ្លួនឯង បន្តុះបង្អាប់អ្នកដទៃ វិញ អាត្មា​អញនឹងឯង ក៏មុខជាមិនជាទីស្រឡាញ់ មិនជាទីគាប់ចិត្តរបស់អ្នក​ដទៃដែរ ។ ម្នាលអាវុសោទាំងឡាយ កាលបើភិក្ខុដឹងយ៉ាងនេះហើយ គប្បី ញុំាង​ចិត្ត ឲ្យកើតឡើងថា អាត្មាអញនឹងមិនត្រូវជាអ្នកលើកខ្លួនឯង មិនត្រូវ បន្តុះ​បង្អាប់អ្នកដទៃឡើយ ។ បុគ្គលណា ជាអ្នកក្រោធជាអ្នកមានសេចក្តីក្រោធ​គ្រប​សង្កត់ បុគ្គលនេះមិនជាទីស្រឡាញ់ មិនជាទីគាប់ចិត្តរបស់អាត្មាអញទេ បើ​ប្រសិនជាអាត្មាអញជាអ្នកក្រោធ ជាអ្នកមានសេចក្តីក្រោធគ្រប សង្កត់វិញ អាត្មា​អញនឹងឯង ក៏មុខជាមិនជាទីស្រឡាញ់ មិនជាទីគាប់ចិត្ត របស់អ្នក​ដទៃ​ដែរ ។ ម្នាលអាវុសោទាំងឡាយ កាលបើភិក្ខុដឹងយ៉ាងនេះហើយ គប្បីញុំាង​ចិត្ត​ឲ្យ​កើតឡើងថា អាត្មាអញនឹងមិនត្រូវជាអ្នកក្រោធមិនត្រូវជាអ្នក មានសេចក្តី​ក្រោធ​​​គ្របសង្កត់បានឡើយ ។ បុគ្គលណា ជាអ្នកក្រោធជាអ្នក ចងគំនុំ ព្រោះ​សេចក្តី​​​ក្រោធជាហេតុ បុគ្គលនោះមិនជាទីស្រឡាញ់មិនជាទី គាប់ចិត្ត របស់​អាត្មា​អញទេ បើប្រសិនជាអាត្មាអញជាអ្នកក្រោធជាអ្នកចងគំនុំ ព្រោះ​សេចក្តី​ក្រោធ​ជាហេតុវិញ អាត្មាអញហ្នឹងឯងក៏មុខជាមិនជាទីស្រឡាញ់ មិន​ជាទី​គាប់​ចិត្តរបស់អ្នកដទៃដែរ ។ ម្នាលអាវុសោទាំងឡាយ កាលបើភិក្ខុដឹង​យ៉ាង​នេះ​ហើយ គប្បីញុំាងចិត្តឲ្យកើតឡើងថា អាត្មាអញនឹង មិនត្រូវជាអ្នក​ក្រោធមិ​ន​ត្រូវ​ចងគំនុំ ព្រោះសេចក្តីក្រោធជាហេតុឡើយ ។ បុគ្គលណា ជាអ្នក​ក្រោធ​ជា​អ្នក​ជេរប្រទេច ព្រោះសេចក្តីក្រោធជាហេតុ បុគ្គល នេះ មិនជាទីស្រឡាញ់ មិន​ជា​ទី​គាប់ចិត្ត របស់អាត្មាអញទេ បើប្រសិនជាអាត្មា អញ ជាអ្នកក្រោធ​ជា​អ្នក​ជេរ​ប្រទេច ព្រោះសេចក្តីក្រោធជាហេតុវិញ អាត្មា អញហ្នឹងឯង ក៏មុខជា​មិន​ជាទី​ស្រឡាញ់ មិនជាទីគាប់ចិត្ត របស់អ្នកដទៃដែរ ។ ម្នាលអាវុសោទាំងឡាយ កាលបើភិក្ខុដឹងយ៉ាងនេះហើយ គប្បីញុំាងចិត្តឲ្យ កើតឡើងថាអាត្មាអញ​នឹង​មិន​​ត្រូវជាអ្នកក្រោធ មិនត្រូវជាអ្នកជេរប្រទេច ព្រោះសេចក្តីក្រោធ​ជា​ហេតុ​ឡើយ ។ បុគ្គលណា ជាអ្នកក្រោធបញ្ចេញវាចា ជិតសេចក្តីក្រោធ បុគ្គលនេះ មិន​ជាទីស្រឡាញ់ មិនជាទីគាប់ចិត្ត របស់អាត្មាអញទេ បើប្រសិនជាអាត្មាអញ ជាអ្នកក្រោធ បញ្ចេញវាចាជិតសេចក្តីក្រោធវិញអាត្មាអញហ្នឹងឯង ក៏មុខ​ជា​មិន​​ជាទីស្រឡាញ់ មិនជាទីគាប់ចិត្តរបស់អ្នកដទៃដែរ ។ ម្នាលអាវុសោ​ទាំងឡាយ កាលបើភិក្ខុដឹងយ៉ាងនេះហើយ គប្បីញុំាងចិត្តឲ្យកើតឡើងថា អាត្មា​អញនឹងមិនត្រូវជាអ្នកក្រោធ មិនត្រូវជាអ្នកបញ្ចេញវាចា ជិតសេចក្តី​ក្រោធ​​​​​ឡើយ ។ បុគ្គលណា ដែលត្រូវអ្នកចោទ ចោទហើយក៏ខឹងតបត​ទៅ​នឹងអ្នក​ចោទវិញ បុគ្គលនេះមិនជាទីស្រឡាញ់ មិនជាទីគាប់ចិត្ត របស់​អាត្មា អ​ញ​ទេ បើប្រសិនជាអាត្មាអញត្រូវអ្នកចោទ ចោទហើយ ក៏ខឹងតបតទៅ​នឹង​អ្នក​ចោទ​វិញ អាត្មាអញហ្នឹងឯងក៏មុខជាមិនជាទីស្រឡាញ់ មិនជាទីគាប់ចិត្ត របស់​អ្នកដទៃដែរ ។ ម្នាលអាវុសោទាំងឡាយ កាលបើភិក្ខុដឹងយ៉ាងនេះហើយ ត្រូវញុំាងចិត្តឲ្យកើតឡើងថា អាត្មាអញបើត្រូវអ្នកចោទ ចោទហើយ នឹងមិន​ខឹង​តបតទៅនឹងអ្នកចោទវិញឡើយ ។ បុគ្គលណា ដែលត្រូវអ្នកចោទ ចោទ​ហើយ​ក៏បណ្តេញអ្នកចោទ បុគ្គលនេះមិនជាទីស្រឡាញ់ មិនជាទីគាប់ចិត្ត របស់​អាត្មា​អញទេ បើប្រសិនជាអាត្មាអញដែលត្រូវអ្នកចោទ ចោទហើយនឹង​បណ្តេញ​​អ្នកចោទវិញ អាត្មាអញហ្នឹងឯង ក៏មុខជាមិនជាទីស្រឡាញ់ មិនជាទី​គាប់​ចិត្តរបស់អ្នកដទៃដែរ ។ ម្នាលអាវុសោទាំងឡាយ កាលបើភិក្ខុ​ដឹង​យ៉ាង​នេះ​ហើយ ត្រូវញុំាងចិត្តឲ្យកើតឡើងថា អាត្មាអញបើត្រូវអ្នកចោទ ចោទ​ហើយ នឹងមិនបណ្តេញអ្នកចោទវិញឡើយ ។ បុគ្គលណា ដែលត្រូវអ្នកចោទ ចោទ​ហើយ ក៏និយាយគ្របសង្កត់ដល់អ្នកចោទវិញ បុគ្គលនេះមិនជាទីស្រឡាញ់ មិន​ជាទីគាប់ចិត្ត របស់អាត្មាអញទេ បើប្រសិនជាអាត្មាអញ ដែលត្រូវអ្នកចោទ​ចោទ​ហើយ នឹងនិយាយគ្របសង្កត់ដល់អ្នកចោទវិញ អាត្មាអញហ្នឹងឯង ក៏មុខជាមិន​ជាទីស្រឡាញ់ មិនជាទីគាប់ចិត្ត របស់អ្នកដទៃដែរ ។ ម្នាលអាវុសោ​ទាំងឡាយ កាលបើភិក្ខុដឹងយ៉ាងនេះហើយ ត្រូវញុំាងចិត្តឲ្យកើតឡើងថា អាត្មា​អញបើត្រូវអ្នកចោទចោទហើយ នឹងមិននិយាយគ្របសង្កត់ ដល់អ្នក​ចោទវិញ​ឡើយ ។ បុគ្គលណា ដែលត្រូវអ្នកចោទ ចោទហើយ ក៏និយាយបន្លែបន្លប់​នូវ​អ្នក​ចោទ ដោយហេតុដទៃ ឬពាក្យផ្សេង ៗ និយាយគេចកែដោយសំដីខាងក្រៅ ធ្វើសេចក្តី​ក្រោធ សេចក្តីប្រទូស្តនិងសេចក្តីអាក់អន់ចិត្ត ឲ្យកើតប្រាកដឡើង បុគ្គល​​នេះ​មិនជាទីស្រឡាញ់ មិនជាទីគាប់ចិត្តរបស់អាត្មាអញទេ បើប្រសិន​ជា​​អាត្មាអញដែលត្រូវអ្នកចោទ ចោទហើយនឹងនិយាយបន្លែ​បន្លប់ ​នូវអ្នក​ចោទ ដោយហេតុដទៃឬពាក្យផ្សេង ៗ នឹងនិយាយគេចកែ ដោយសំដីខាងក្រៅនិង​ធ្វើ​សេចក្តីក្រោធ សេចក្តីប្រទូស្តនិងសេចក្តីអាក់អន់ចិត្តឲ្យប្រាកដឡើង អាត្មា​អញ​​​​ហ្នឹងឯង ក៏មុខជាមិនជាទីស្រឡាញ់មិនជាទីគាប់ចិត្ត របស់អ្នកដទៃដែរ ។ ម្នាលអាវុសោទាំងឡាយ កាលបើភិក្ខុដឹងយ៉ាងនេះហើយ ត្រូវញុំាងចិត្តឲ្យ​កើត​ឡើងថា អាត្មាអញបើត្រូវអ្នកចោទ ចោទហើយ នឹងមិននិយាយ​បន្លែបន្លប់​នូវ​អ្នកចោទដោយហេតុ ដទៃឬពាក្យផ្សេង ៗ នឹងមិននិយាយគេចកែ ដោយសំដី​ខាង​​​​​ក្រៅនឹងមិនធ្វើ សេចក្តីក្រោធសេចក្តីប្រទូស្តនិងសេចក្តីអាក់អន់ចិត្ត ឲ្យ​ប្រាកដ​ឡើងឡើយ ។ បុគ្គលណា ដែលត្រូវអ្នកចោទ ចោទហើយក៏មិនឆ្លើយ ក្នុងដំណើររបស់ខ្លួន បុគ្គលនេះមិនជាទីស្រឡាញ់ មិនជាទីគាប់ចិត្តរបស់អាត្មា​អញ​ទេ បើប្រសិនជាអាត្មាអញដែលត្រូវអ្នកចោទ ចោទហើយនឹងមិនឆ្លើយ ក្នុងដំណើរ របស់ខ្លួនអាត្មាអញហ្នឹងឯង ក៏មុខជាមិនជាទីស្រឡាញ់មិនជាទី​គាប់​​​ចិត្តរបស់អ្នកដទៃដែរ ។ ម្នាលអាវុសោទាំងឡាយ កាលបើភិក្ខុដឹងយ៉ាងនេះ​ហើយត្រូវញុំាងចិត្តឲ្យកើតឡើងថា អាត្មាអញបើត្រូវអ្នកចោទ ចោទហើយ នឹង​ត្រូវ​តែឆ្លើយក្នុងដំណើររបស់ខ្លួន ។ បុគ្គលណា ជាអ្នកលុបគុណគេ ជាអ្នក​ប្រឡង​វាសនា បុគ្គលនេះមិនជាទីស្រឡាញ់ មិនជាទីគាប់ចិត្ត របស់អាត្មាអញ​ទេ បើប្រសិនជាអាត្មាអញ ជាអ្នកលុបគុណគេជាអ្នកប្រឡងវាសនា អាត្មាអញ​ហ្នឹង​ឯងក៏មុខជាមិនជាទីស្រឡាញ់ មិនជាទីគាប់ចិត្ត របស់អ្នកដទៃដែរ ។ ម្នាល អាវុសោទាំងឡាយ កាលបើភិក្ខុដឹងយ៉ាងនេះហើយ ត្រូវញុំាងចិត្តឲ្យកើត ឡើង​ថា អាត្មាអញនឹងមិនត្រូវជាអ្នកលុបគុណគេ មិនត្រូវជាអ្នកប្រឡងវាសនា ឡើយ ។ បុគ្គលណាជាអ្នកច្រណែនមានសេចក្តីកំណាញ់ បុគ្គលនេះ មិនជា ទីស្រឡាញ់ មិនជាទីគាប់ចិត្តរបស់អាត្មាអញទេ បើប្រសិនជាអាត្មាអញជាអ្នក ច្រណែន មានសេចក្តីកំណាញ់ អាត្មាអញហ្នឹងឯង ក៏មុខជាមិនជាទីស្រឡាញ់ មិនជាទីគាប់ចិត្ត របស់អ្នកដទៃដែរ ។ ម្នាលអាវុសោទាំងឡាយ កាលបើភិក្ខុ ដឹងយ៉ាងនេះហើយ ត្រូវញុំាងចិត្តឲ្យកើតឡើងថា អាត្មាអញនឹងមិនត្រូវ ជា អ្នកច្រណែន មិនត្រូវមានសេចក្តីកំណាញ់ឡើយ ។ បុគ្គលណា ជាអ្នកអួតអាង ជាអ្នកមានពុតមាយា បុគ្គលនេះមិនជាទីស្រឡាញ់មិនជាទីគាប់ចិត្ត របស់ អាត្មា​អញទេ បើប្រសិនជាអាត្មាអញជាអ្នកអួតអាង ជាអ្នកមានពុតមាយា អាត្មា​អញហ្នឹងឯង មុខជាមិនជាទីស្រឡាញ់មិនជាទីគាប់ចិត្ត របស់អ្នក ដទៃ​ដែរ ។ ម្នាលអាវុសោទាំងឡាយ កាលបើភិក្ខុដឹងយ៉ាងនេះហើយ ត្រូវញុំាង​ចិត្ត​​ឲ្យ​កើត​​​ឡើងថា អាត្មាអញនឹងមិនត្រូវជាអ្នកអួតអាងមិនត្រូវជាអ្នក មានពុត​ មា​យា​​ឡើយ ។ បុគ្គលណា ជាអ្នករឹងរូសជាអ្នកមើលងាយគេ បុគ្គលនេះ មិនជាទី​ស្រឡាញ់ មិនជាទីគាប់ចិត្តរបស់អាត្មាអញទេ បើប្រសិនជាអាត្មាអញ ជាអ្នករឹងរូស ជាអ្នកមើលងាយគេអាត្មាអញហ្នឹងឯង ក៏មុខជាមិនជាទី ស្រឡាញ់ មិនជាទីគាប់ចិត្តរបស់អ្នកដទៃដែរ ។ ម្នាលអាវុសោទាំងឡាយ កាល​បើ​ភិក្ខុដឹងយ៉ាងនេះហើយ ត្រូវញុំាងចិត្តឲ្យកើតឡើងថា អាត្មាអញនឹងមិនត្រូវ​ជា​អ្នក​រឹងរូស មិនត្រូវជាអ្នកមើលងាយគេឡើយ ។ បុគ្គលណា ជាអ្នកប្រកាន់​តាមតែសេចក្តីយល់ឃើញរបស់ខ្លួនឯង ជាអ្នកប្រកាន់មាំលះបង់ទិដ្ឋិបាន​ដោយ​ក្របុគ្គលនេះ មិនជាទីស្រឡាញ់មិនជាទីគាប់ចិត្ត របស់អាត្មាអញទេបើប្រ​សិន​​​​ជាអាត្មាអញ ជាអ្នកប្រកាន់តាមតែសេចក្តីយល់ឃើញ របស់ខ្លួនឯងជាអ្នក​ប្រកា​ន់​មាំ លះបង់ទិដ្ឋិបានដោយក្រវិញ អាត្មាអញហ្នឹងឯងក៏មុខជាមិនជាទី​ស្រឡាញ់ មិនជាទីគាប់ចិត្តរបស់អ្នកដទៃដែរ ។ ម្នាលអាវុសោទាំងឡាយ កាល​បើ​ភិក្ខុដឹងយ៉ាងនេះហើយ ត្រូវញុំាងចិត្តឲ្យកើតឡើងថាអាត្មាអញ នឹង​​មិន​​ត្រូវជាអ្នកប្រកាន់តាមតែសេចក្តីយល់ឃើញរបស់ខ្លួនឯងឡើយ មិន​ត្រូវ​ជា​​អ្ន​ក​​​​​​​​ប្រកាន់មាំ ត្រូវជាអ្នកលះបង់ទិដ្ឋិបានដោយងាយវិញ ។</p>
        <p><a class='ref km' id='km225' href='#km225'>២២៥</a>ម្នាលអាវុសោទាំងឡាយ ភិក្ខុត្រូវពិចារណាខ្លួន ដោយខ្លួនឯង ក្នុងធម៌ទាំង ១៦ នោះយ៉ាងនេះថា អាត្មាអញជាអ្នកមានសេចក្តីប្រាថ្នាលាមក លុះ​ក្នុងអំណាចនៃសេចក្តីប្រាថ្នាលាមកឬទេ ។ ម្នាលអាវុសោទាំងឡាយ កាល​បើ​ភិក្ខុពិចារណាហើយ ដឹងយ៉ាងនេះថា អាត្មាអញជាអ្នកមានសេចក្តីប្រាថ្នា​លាមក លុះក្នុងអំណាចនៃសេចក្តីប្រាថ្នាលាមក ម្នាលអាវុសោទាំងឡាយ ភិក្ខុ​នោះ ត្រូវព្យាយាមលះបង់នូវអកុសលធម៌ ដ៏លាមកទាំងនោះចេញ ។ ម្នាល​អាវុសោទាំងឡាយ តែកាលបើភិក្ខុពិចារណាហើយ ដឹងយ៉ាងនេះថា អាត្មា​អញ មិនជាអ្នកមានសេចក្តីប្រាថ្នាលាមក មិនលុះក្នុងអំណាច នៃសេចក្តី​ប្រាថ្នា​លាមក​​​​​​​ទេ ម្នាលអាវុសោទាំងឡាយ ភិក្ខុនោះត្រូវសិក្សាក្នុងកុសល​ធម៌​ទាំង​ឡាយ អស់យប់និងថ្ងៃ ហើយនៅដោយបីតិនិងបាមោជ្ជៈនោះតែមួយយ៉ាង ។ ម្នាល​អាវុសោ​ទាំងឡាយ មួយទៀត ភិក្ខុត្រូវពិចារណាខ្លួន ដោយខ្លួនឯងយ៉ាងនេះថា អាត្មាអញជាអ្នកលើកខ្លួនឯង បន្តុះបង្អាប់អ្នកដទៃឬទេ ។ ម្នាល​អាវុសោ​​​​ទាំងឡាយ កាលបើភិក្ខុពិចារណាហើយ ដឹងយ៉ាងនេះថា អាត្មាអញជាអ្នក​លើក​ខ្លួនឯងបន្តុះបង្អាប់អ្នកដទៃ ម្នាលអាវុសោទាំងឡាយ ភិក្ខុនោះត្រូវ​ព្យាយាមលះបង់នូវអកុសលធម៌ដ៏លាមក ទាំងនោះចេញ ។ ម្នាលអាវុសោ​ទាំងឡាយ តែបើភិក្ខុពិចារណាហើយដឹងយ៉ាងនេះថា អាត្មាអញមិន​ជា​អ្នក​លើក​ខ្លួនឯង មិនបន្តុះបង្អាប់អ្នកដទៃទេ ។ ម្នាលអាវុសោទាំងឡាយ ភិក្ខុនោះ​ត្រូវ​​​សិក្សាក្នុងកុសលធម៌ទាំងឡាយ អស់យប់និងថ្ងៃ ហើយនៅដោយបីតិនិង​បាមោជ្ជៈនោះតែមួយយ៉ាង ។ ម្នាលអាវុសោទាំងឡាយ មួយទៀត ភិក្ខុត្រូវពិចា​រ​ណា​ខ្លួន ដោយខ្លួនឯងយ៉ាងនេះថា អាត្មាអញជា​អ្នក​ក្រោធ​ជាអ្នក​មាន​សេចក្តី​ក្រោធ​​គ្របសង្កត់ឬទេ ។ ម្នាលអាវុសោទាំងឡាយ កាលបើភិក្ខុពិចារណា​ហើយ ដឹងយ៉ាងនេះថា អាត្មាអញជាអ្នកក្រោធ ជាអ្នកមានសេចក្តីក្រោធគ្របសង្កត់ ម្នាលអាវុសោទាំងឡាយ ភិក្ខុនោះត្រូវព្យាយាមលះបង់ នូវអកុសលធម៌ដ៏​លាមក​ទាំងនេះចេញ ។ ម្នាលអាវុសោទាំងឡាយ តែបើភិក្ខុពិចារណាហើយ ដឹង​យ៉ាងនេះវិញថា អាត្មាអញមិនជាអ្នកក្រោធ ជាអ្នកមិនមាន​សេចក្តី​ក្រោធ​គ្រប​សង្កត់ទេ ។ ម្នាលអាវុសោទាំងឡាយ ភិក្ខុនោះត្រូវសិក្សាក្នុងកុសល​ធម៌​ទាំងឡាយ អស់​យប់និងថ្ងៃ ហើយនៅដោយបីតិនិងបាមោជ្ជៈនោះតែម្យ៉ាង ។ ម្នាល​អាវុសោ​ទាំងឡាយ មួយទៀត ភិក្ខុត្រូវពិចារណាខ្លួនដោយ​ខ្លួនឯង​យ៉ាង​នេះ​ថាអាត្មា​អញជាអ្នកក្រោធ ជាអ្នកចងគំនុំ ព្រោះសេចក្តីក្រោធជាហេតុ ឬទេ ។ ម្នាល​អាវុសោទាំងឡាយ កាលបើភិក្ខុពិចារណាហើយដឹងយ៉ាងនេះថា អាត្មា​អញ​ជា​​​អ្នកក្រោធ ជាអ្នកចងគំនុំព្រោះសេចក្តីក្រោធជាហេតុ ម្នាល​អាវុសោ​​​​​​​​ទាំងឡាយ ភិក្ខុនោះត្រូវព្យាយាមលះបង់នូវអកុសលធម៌ ដ៏លាមក​ទាំង​នោះចេញ ។ ម្នាល​អាវុសោទាំងឡាយ តែបើភិក្ខុពិចារណាហើយ ដឹង​យ៉ាង​នេះ​វិញ​ថា អាត្មា​អញមិនជាអ្នកក្រោធ ជាអ្នកមិនចងគំនុំ ព្រោះសេចក្តី​ក្រោធ​ជាហេតុ​ទេ ម្នាល​អាវុសោទាំងឡាយ ភិក្ខុនោះត្រូវសិក្សាក្នុងកុសល​ធម៌​ទាំងឡាយ អស់យប់និងថ្ងៃ ហើយនៅដោយបីតិនិងបាមោជ្ជៈនោះតែមួយយ៉ាង ។ ម្នាល​អាវុសោ​ទាំងឡាយ មួយទៀត ភិក្ខុត្រូវពិចារណាខ្លួនដោយ​ខ្លួនឯង​យ៉ាង​នេះថា អាត្មាអញជាអ្នកក្រោធ ជាអ្នកជេរប្រទេច ព្រោះសេចក្តីក្រោធ​ជាហេតុ​ឬទេ ។ ម្នាល​អាវុសោទាំងឡាយ កាលបើភិក្ខុពិចារណាហើយដឹងយ៉ាងនេះថា អាត្មា​អញ​​​ជាអ្នកក្រោធ ជាអ្នកជេរប្រទេច ព្រោះសេចក្តីក្រោធជាហេតុ ម្នាល​អាវុសោ​​​ទាំងឡាយ ភិក្ខុនោះត្រូវព្យាយាមលះបង់នូវអកុសលធម៌ ដ៏លាមក​ទាំង​នោះ​ចេញ ។ ម្នាលអាវុសោទាំងឡាយ តែបើភិក្ខុពិចារណាហើយ ដឹង​យ៉ាងនេះ​វិញថា អាត្មាអញជាអ្នកមិនក្រោធ ជាអ្នកមិនជេរប្រទេច ព្រោះសេចក្តី​ក្រោធ​ជា​ហេតុទេ ម្នាលអាវុសោទាំងឡាយ ភិក្ខុនោះត្រូវសិក្សា ក្នុងកុសលធម៌​ទាំងឡាយ អស់យប់និងថ្ងៃហើយនៅដោយបីតិនិងបាមោជ្ជៈ​នោះ​ តែ​មួយ​ យ៉ាង​ ។ ម្នាលអាវុសោទាំងឡាយ មួយទៀត ភិក្ខុគួរពិចារណាខ្លួនដោយ​ខ្លួនឯងយ៉ាងនេះថា អាត្មាអញជាអ្នកក្រោធ ជាអ្នកបញ្ចេញវាចាជិត​សេចក្តី​ក្រោធឬទេ ។ ម្នាលអាវុសោទាំងឡាយ កាលបើភិក្ខុពិចារណាហើយ ដឹង​យ៉ាងនេះថា អាត្មាអញជាអ្នកក្រោធ ជាអ្នកបញ្ចេញវាចាជិតសេចក្តីក្រោធ ម្នាល​អាវុសោទាំងឡាយ ភិក្ខុនោះ ត្រូវព្យាយាមលះបង់នូវអកុសលធម៌ ដ៏​លាមក​​ទាំងនោះចេញ ។ ម្នាលអាវុសោទាំងឡាយ តែបើភិក្ខុពិចារណាហើយ ដឹង​យ៉ាងនេះថា អាត្មាអញជាអ្នកមិនក្រោធ ជាអ្នកមិនបញ្ចេញ​វាចា​ជិត​សេចក្តី​ក្រោធ​ទេ ម្នាលអាវុសោទាំងឡាយ ភិក្ខុនោះត្រូវសិក្សា ក្នុងកុសលធម៌​ទាំង​ឡាយ អស់យប់និងថ្ងៃ ហើយនៅដោយបីតិនិងបាមោជ្ជៈនោះ​តែ​មួយយ៉ាង ។ ម្នាល​អាវុសោទាំងឡាយ មួយទៀត ភិក្ខុត្រូវពិចារណាខ្លួន ដោយ​ខ្លួនឯងយ៉ាង​នេះ​ថា អាត្មាអញដែលត្រូវអ្នកចោទ គេចោទហើយ តែងខឹង​តប​នឹងអ្នក​ចោទ​វិញឬទេ ។ ម្នាលអាវុសោទាំងឡាយ កាលបើភិក្ខុពិចារណា​ហើយ​ដឹងយ៉ាង​នេះ​ថា អាត្មាអញដែលត្រូវអ្នកចោទ គេចោទហើយតែងខឹងតបត នឹងអ្នកចោទ​វិញ ម្នាល​អាវុសោទាំងឡាយ ភិក្ខុនោះត្រូវព្យាយាមលះបង់ នូវអកុសលធម៌ ដ៏លាមក​​​​​​ទាំងនោះចេញ ។ ម្នាលអាវុសោទាំងឡាយ តែ​កាលបើភិក្ខុ​ពិចារណា​ហើយដឹងយ៉ាងនេះថា អាត្មាអញដែលត្រូវអ្នកចោទ គេចោទហើយ​តែង​មិន​ខឹង​តបត នឹងអ្នកចោទវិញទេ ម្នាលអាវុសោទាំងឡាយ ភិក្ខុនោះគួរសិក្សា​ក្នុង​កុសល​ធម៌ទាំងឡាយ អស់យប់និងថ្ងៃ ហើយនៅដោយ​បីតិនិងបាមោជ្ជៈ​នោះ​តែ​មួយយ៉ាង ។ ម្នាលអាវុសោទាំងឡាយ មួយទៀត ភិក្ខុត្រូវពិចារណាខ្លួន ដោយ​ខ្លួនឯងយ៉ាងនេះថា អាត្មាអញដែលត្រូវអ្នកចោទ គេចោទហើយតែង​បណ្តេញ​​​អ្នកចោទវិញឬទេ ។ ម្នាលអាវុសោទាំងឡាយ កាលបើភិក្ខុពិចារណា​ហើយ​ដឹងយ៉ាងនេះថា អាត្មាអញដែលត្រូវអ្នកចោទ គេចោទហើយតែង​បណ្តេញ​​​​​អ្នក​ចោទវិញ ម្នាលអាវុសោទាំងឡាយ ភិក្ខុនោះ ត្រូវ​ព្យាយាមលះបង់ នូវ​អកុសលធម៌ដ៏លាមកទាំងនោះចេញ ។ ម្នាល​អាវុសោ​ទាំងឡាយ តែកាល​បើ​ភិក្ខុ​ពិចារណាហើយ ដឹងយ៉ាងនេះវិញថា អាត្មាអញដែល​ត្រូវអ្នកចោទ គេចោទ​ហើយ តែងមិនបណ្តេញអ្នកចោទវិញទេ ម្នាល​អាវុសោ​ទាំងឡាយ ភិក្ខុ​នោះ​ត្រូវ​សិក្សា​ក្នុង​​កុសលធម៌ទាំងឡាយ អស់យប់និងថ្ងៃ ហើយ​នៅ​ដោយ​បីតិនិង​បាមោជ្ជៈ​​នោះតែមួយយ៉ាង ។ ម្នាលអាវុសោទាំងឡាយ មួយទៀត ភិក្ខុត្រូវ​ពិចារណា​​​ខ្លួ​នដោយខ្លួនឯងយ៉ាងនេះថា អាត្មាអញ​ដែល​ត្រូវអ្នកចោទ​គេ​ចោទ​​ហើយ តែងនិយាយគ្របសង្កត់អ្នកចោទវិញឬទេ ។ ម្នាល​អាវុសោ​ទាំងឡាយ កាលបើភិក្ខុពិចារណាហើយដឹងយ៉ាងនេះថា អាត្មាអញដែល​ត្រូវ​អ្នក​ចោទ​គេ​ចោទ​ហើយ តែងនិយាយគ្របសង្កត់អ្នកចោទវិញ ម្នាល​អាវុសោ​ទាំងឡាយ ភិក្ខុ​នោះ​​​​គប្បីព្យាយាមលះបង់នូវអកុសលធម៌ ដ៏លាមក​ទាំងនោះ​ចេញ ។ ម្នាល​អាវុសោ​​ទាំងឡាយ តែកាលបើភិក្ខុពិចារណាហើយ ដឹងយ៉ាង​នេះវិញថា អាត្មា​អញ​ដែលត្រូវអ្នកចោទគេចោទហើយ មិននិយាយ​គ្រប​សង្កត់​អ្នកចោទវិញទេ ម្នាលអាវុសោទាំងឡាយ ភិក្ខុនោះគប្បីសិក្សាក្នុង​កុសលធម៌​ទាំង​ឡាយ អស់​យប់​និងថ្ងៃ ហើយនៅដោយបីតិនិងបាមោជ្ជៈ​នោះ​តែមួយយ៉ាង ។ ម្នាល​អាវុសោ​ទាំងឡាយ មួយទៀត ភិក្ខុត្រូវពិចារណាខ្លួន ដោយខ្លួន​ឯង​យ៉ាង​នេះថា អាត្មា​អញដែលត្រូវអ្នកចោទ គេចោទហើយតែង​និយាយបន្លែ ប​ន្លប់​អ្នកចោទ ដោយ​ហេតុដទៃឬពាក្យផ្សេង ៗ និយាយគេច​កែដោយ​សំដី​ខាង​ក្រៅ ធ្វើ​សេចក្តី​​​ក្រោធ សេចក្តីប្រទូស្តនិងសេចក្តីអាក់អន់ចិត្ត ឲ្យ​ប្រាកដ​ឡើង​ដែរ​ឬទេ ។ ម្នាល​អាវុសោ​ទាំងឡាយ កាលបើភិក្ខុពិចារណា​ហើយដឹង​យ៉ាង​នេះ​ថា អាត្មាអញ​ដែល​​​ត្រូវអ្នកចោទគេចោទហើយ តែង​និយាយបន្លែបន្លប់ដោយ​ហេតុដទៃឬ​ពាក្យ​ផ្សេង ៗ និយាយគេចកែដោយ​សំដីខាងក្រៅ ធ្វើសេចក្តីក្រោធ​សេចក្តី​ប្រទូស្តនិងសេចក្តីអាក់អន់ចិត្ត ឲ្យ​ប្រាកដ​ឡើងដូច្នេះ ម្នាលអាវុសោ​ទាំងឡាយ ភិក្ខុនោះគប្បីព្យាយាមលះបង់នូវ​អកុសលធម៌ ដ៏លាមកទាំង​នោះ​ចេញ ។ ម្នាលអាវុសោទាំងឡាយ បើកាល​បើភិក្ខុពិចារណាហើយ ដឹងយ៉ាង​នេះ​វិញថា អាត្មាអញដែលត្រូវអ្នកចោទ គេ​ចោទ​ហើយ តែងមិននិយាយ​បន្លែបន្លប់​​អ្នក​ចោទ ដោយហេតុដទៃឬពាក្យផ្សេង ៗ មិននិយាយគេចកែ​ដោយ​សំដី​ខាង​ក្រៅ​មិនធ្វើសេចក្តីក្រោធសេចក្តី​ប្រទូស្ត និងសេចក្តីអាក់អន់ចិត្ត ឲ្យ​ប្រាកដ​​ឡើង​ទេ​ម្នាល​​អាវុសោទាំងឡាយ ភិក្ខុ​នោះគប្បីសិក្សាក្នុងកុសលធម៌​ទាំង​ឡាយ អស់​យប់​និងថ្ងៃ ហើយនៅដោយបីតិនិងបាមោជ្ជៈនោះតែមួយយ៉ាង ។ ម្នាល​អាវុសោ​​ទាំងឡាយ មួយទៀត ភិក្ខុត្រូវ​ពិចារណាខ្លួន ដោយខ្លួនឯង​យ៉ាង​នេះថា អាត្មា​អញដែលត្រូវអ្នកចោទ ចោទ​ហើយ តែងមិនឆ្លើយក្នុង​ដំណើរ​របស់​ខ្លួន​ឬទេ ។ ម្នាលអាវុសោ​ទាំងឡាយ កាល​បើភិក្ខុ ពិចារណា​ហើយ​ដឹងយ៉ាងនេះថា អាត្មា​អញដែលត្រូវអ្នកចោទ គេចោទ​ហើយ តែងមិនឆ្លើយ ក្នុងដំណើរ​របស់​ខ្លួន​ទេ ម្នាលអាវុសោទាំងឡាយ ភិក្ខុនោះគប្បីព្យាយាមលះ​បង់នូវអកុសលធម៌ ដ៏លាមកទាំងនោះចេញ ។ ម្នាល​​​​​អាវុសោទាំងឡាយ តែកាលបើភិក្ខុពិចារណា​ហើយ ដឹងយ៉ាងនេះវិញថា អាត្មា​អញដែល​ត្រូវជាអ្នក​ចោទ គេចោទហើយតែង​​ឆ្លើយក្នុងដំណើររបស់ខ្លួន ម្នាលអាវុសោទាំងឡាយ ភិក្ខុនោះ​គួរសិក្សា​ក្នុង​កុសល​ធម៌ទាំងឡាយ អស់​យប់​និងថ្ងៃ ហើយនៅដោយ​បីតិ​និង​បាមោជ្ជៈ​នោះ​តែមួយយ៉ាង ។ ម្នាល​អាវុសោ​ទាំងឡាយ មួយទៀត ភិក្ខុត្រូវពិចារណា​ខ្លួន​ដោយ​ខ្លួនឯងយ៉ាងនេះថា អាត្មាអញជាអ្នកលុបគុណគេ ជាអ្នកប្រឡង​វាសនា​ឬទេ ។ ម្នាលអាវុសោ​ទាំងឡាយ កាលបើភិក្ខុពិចារណា​ហើយដឹងយ៉ាងនេះថា អាត្មាអញជាអ្នកលុប​គុណ​​ គេជាអ្នកប្រឡងវាសនា ម្នាលអាវុសោទាំងឡាយ ភិក្ខុ​​​​នោះគួរព្យាយាម​​លះ​បង់នូវអកុសលធម៌ ដ៏លា-​មក​ទាំងនោះចេញ ។ ម្នាល​អាវុសោទាំងឡាយ តែកាលបើភិក្ខុពិចារណាហើយ ដឹងយ៉ាងនេះវិញថា អាត្មា​អញ​មិនជាអ្នក​លុប​គុណគេ ជាអ្នកមិនប្រឡង​វាសនាទេ ម្នាលអាវុសោ​ទាំងឡាយ ភិក្ខុនោះគួរ​សិក្សាក្នុងកុសលធម៌​ទាំងឡាយ អស់យប់និងថ្ងៃ ហើយ​នៅ​ដោយបីតិនិង​បាមោជ្ជៈនោះតែមួយយ៉ាង ។ ម្នាល​អាវុសោ​ទាំងឡាយ មួយ​ទៀត ភិក្ខុ​ត្រូវ​ពិចារណាខ្លួន ដោយខ្លួនឯងយ៉ាង​នេះ​ថាអាត្មាអញជាអ្នក​ច្រណែន ជាអ្នកមា​ន​សេចក្តីកំណាញ់ឬទេ ។ ម្នាល​អាវុសោ​​ទាំងឡាយ កាលបើ​ភិក្ខុ​ពិចារណា​ហើយដឹងយ៉ាងនេះថា អាត្មាអញជាអ្នក​ច្រណែន ជាអ្នកមាន​សេចក្តី​​កំណាញ់ ម្នាលអាវុសោទាំងឡាយ ភិក្ខុនោះគួរ​ព្យាយាម​លះ​បង់​នូវ​អកុសល​​ធម៌ ដ៏​លាមក​ទាំងនោះចេញ ។ ម្នាល​អាវុសោ​ទាំងឡាយ តែកាល​បើ​ភិក្ខុ​ពិចារណា​ហើយ ដឹងយ៉ាងនេះវិញថា អាត្មាអញមិន​ជាអ្នកច្រណែន មិន​ជា​អ្នក​មាន​​សេចក្តី​កំណាញ់ទេ ម្នាលអាវុសោទាំងឡាយ ភិក្ខុនោះគួរសិក្សា​ក្នុង​កុសល​ធម៌​ទាំងឡាយ អស់យប់និងថ្ងៃ ហើយនៅដោយ​បីតិនិងបាមោជ្ជៈនោះ​ តែ​មួយ​យ៉ាង ។ ម្នាលអាវុសោទាំងឡាយ មួយទៀត ភិក្ខុត្រូវពិចារណាខ្លួនដោយ​ខ្លួនឯងយ៉ាងនេះថា អាត្មាអញជាអ្នកអួតអាង ជា​អ្នកមានពុតមាយាឬទេ ។ ម្នាលអាវុសោទាំងឡាយ កាលបើភិក្ខុពិចារណា​ហើយដឹងយ៉ាងនេះថា អាត្មា​អញ​ជាអ្នកអួតអាងជាអ្នកមានពុតមាយា ម្នាល​អាវុសោទាំងឡាយ ភិក្ខុ​នោះ​គួរព្យាយាមលះបង់នូវអកុសលធម៌ ដ៏លាមក​ទាំងនោះចេញ ។ ម្នាល​អាវុសោ​ទាំងឡាយ តែកាលបើភិក្ខុពិចារណាហើយ ដឹងយ៉ាងនេះវិញថា អាត្មាអញមិន​ជា​​អ្នកអួតអាង មិនជាអ្នកមានពុតមាយាទេ ម្នាលអាវុសោទាំងឡាយ ភិក្ខុនោះគួរសិក្សាក្នុងកុសលធម៌ទាំងឡាយ អស់យប់​និងថ្ងៃ ហើយនៅដោយបីតិនិង​បាមោជ្ជៈ​នោះតែមួយយ៉ាង ។ ម្នាលអាវុសោ​ទាំងឡាយ មួយទៀត ភិក្ខុត្រូវ​ពិចារណា​​​​​ខ្លួនដោយខ្លួនឯងយ៉ាងនេះថា អាត្មា​អញ​ជាអ្នករឹងរូស ជាអ្នកមើល​ងាយ​​គេឬទេ ។ ម្នាលអាវុសោទាំងឡាយ កាល​បើ​ភិក្ខុពិចារណាហើយដឹង យ៉ាង​នេះថា អាត្មាអញជាអ្នក​រឹងរូស​ជា​អ្នកមើល​ងាយ​គេ ម្នាលអាវុសោ​ទាំង​ឡាយ ភិក្ខុនោះគួរព្យាយាមលះបង់នូវអកុសលធម៌ ដ៏លាមក​ទាំង​នោះ​ចេញ ។ ម្នាលអាវុសោទាំងឡាយ តែកាលបើភិក្ខុ​ពិចារណា​ហើយ ដឹងយ៉ាង​នេះ​វិញថា អាត្មា​អញមិនជាអ្នករឹងរូស មិនជាអ្នក​មើលងាយ​គេ​ទេ ម្នាល​អាវុសោ​ទាំងឡាយ ភិក្ខុនោះគួរសិក្សាក្នុងកុសលធម៌ទាំងឡាយ អស់យប់និង​ថ្ងៃហើយ​នៅ​ដោយបីតិ និងបាមោជ្ជៈនោះតែមួយយ៉ាង ។ ​ម្នាល​អាវុសោ​​​​ទាំងឡាយ មួយ​ទៀត ភិក្ខុត្រូវពិចារណាខ្លួនដោយខ្លួនឯងយ៉ាងនេះថា អាត្មា​អញជាអ្នក​ប្រកាន់ ​តាមសេចក្តីយល់ឃើញរបស់ខ្លួនឯង ជាអ្នកប្រកាន់​មាំ​លះ​បង់​ទិដ្ឋិបាន​ដោយ​ក្រឬទេ ។ ម្នាលអាវុសោទាំងឡាយ កាលបើភិក្ខុពិចារ​ណា​ហើយ​ដឹងយ៉ាង​នេះ​ថា អាត្មាអញជាអ្នកប្រកាន់​តាម​សេចក្តី​យល់ឃើញ​របស់​ខ្លួនឯង ជាអ្នក​ប្រកាន់​​​មាំលះបង់ទិដ្ឋិបានដោយក្រ ម្នាលអាវុសោ​ទាំង​ឡាយ ភិក្ខុនោះគួរ​ព្យាយាម​លះបង់​នូវអកុសលធម៌ ដ៏លាមកទាំងនោះចេញ ។ ម្នាល​អាវុសោ​ទាំងឡាយ តែ​កាលបើភិក្ខុពិចារណាហើយ ដឹងយ៉ាងនេះវិញថា អាត្មាអញមិនជា​អ្នក​ប្រកាន់​តាម​សេចក្តី​​យល់ឃើញរបស់ខ្លួនឯង មិនជាអ្នក​ប្រ​កាន់​មាំ ជាអ្នកលះបង់ទិដ្ឋិ​បាន​ដោយ​ងាយ ម្នាលអាវុសោទាំងឡាយ ភិក្ខុ​នោះ​គួរសិក្សាក្នុងកុសលធម៌​ទាំង​ឡាយ អស់យប់និងថ្ងៃ ហើយនៅដោយ​បីតិ​និង​​បាមោជ្ជៈ​នោះ​តែមួយ​យ៉ាង ។ ម្នាលអាវុសោទាំងឡាយ បើភិក្ខុពិចារណា​ហើយ​ឃើញ​ច្បាស់នូវ​អកុសល​ធម៌ ដ៏លាមកទាំងអស់នេះក្នុងខ្លួន ដែលខ្លួនមិនទាន់​លះបង់​​បាន ម្នាល​អាវុសោទាំងឡាយ ភិក្ខុនោះគួរព្យាយាមលះបង់ នូវ​អកុសល​​​ធម៌ដ៏​លាមក​​​​​​​​ទាំងអស់នេះចេញ ។ ម្នាលអាវុសោទាំងឡាយ បើភិក្ខុ​ពិចារណាហើយ ឃើញ​ច្បាស់នូវអកុសលធម៌ ដ៏លាមកទាំងអស់នេះក្នុងខ្លួន ដែលខ្លួន​លះ​បង់​បាន​​ហើយ ម្នាលអាវុសោទាំងឡាយ ភិក្ខុនោះគួរសិក្សា​ក្នុង​កុសល​​ធម៌​ទាំង​ឡាយ អស់យប់និងថ្ងៃ ហើយនៅដោយបីតិនិងបាមោជ្ជៈនោះ​តែមួយយ៉ាង ។ ម្នាល​អាវុសោទាំងឡាយ ដូចជាស្រីឬប្រុសដែលនៅក្មេងជំទង់ ប្រកប​ដោយ​ជាតិជាអ្នកស្អិតស្អាង កាលឆ្លុះមើលស្រមោលមុខ របស់ខ្លួនក្នុង​កញ្ចក់​ដ៏​ស្អាត​ផូរផង់ឬក្នុងភាជន៍ទឹកដ៏ថ្លា បើឃើញធូលី ឬមុនត្រង់មុខនោះ តែង​​​​​​​ព្យាយាម​​ជម្រះធូលី ឬមុននោះចេញបើមិនឃើញធូលី ឬមុនត្រង់មុខនោះ​ទេ​រមែង​ជា​អ្នក​​មាន​ចិត្តត្រេកអរ ដោយហេតុនោះថា អើហ្ន៎ អញមានលាភ​ហើយ​តើ អើហ្ន៎ អញ​ស្អាតណាស់តើ ម្នាលអាវុសោទាំងឡាយ កាលបើភិក្ខុ​ពិចារណា ហើយ​ឃើញ​ច្បាស់នូវអកុសលធម៌ដ៏លាមក ទាំងអស់នេះ ក្នុងខ្លួន​ដែល​ខ្លួនមិនទាន់​លះ​បង់​បាន ម្នាលអាវុសោទាំងឡាយ ភិក្ខុនោះគួរព្យាយាម​លះ​​​បង់នូវ​អកុសល​ធម៌​ដ៏លាមកទាំងអស់នេះចេញ ។ ម្នាលអាវុសោទាំងឡាយ តែកាលបើភិក្ខុពិចារណា​ហើយ ឃើញច្បាស់នូវអកុសលធម៌ ដ៏លាមក​ទាំង​អស់​​នេះក្នុងខ្លួន ដែល​ខ្លួនបានលះបង់អស់ហើយ ម្នាលអាវុសោទាំងឡាយ ភិក្ខុ​នោះ​គួរសិក្សាក្នុង​កុសលធម៌ទាំងឡាយ អស់យប់និងថ្ងៃ ហើយនៅដោយ​បីតិ​និង​បាមោជ្ជៈ​នោះ តែមួយយ៉ាង ។ លុះព្រះមហាមោគ្គល្លានដ៏មានអាយុ បាន​សម្តែង​នូវ​ព្រះ​សូត្រ​​​នេះចប់ហើយ ភិក្ខុទាំងឡាយនោះ ក៏មានអំណរត្រេកអរ​ចំពោះ​​ភាសិត​​នៃព្រះមហាមោគ្គល្លាន ដ៏មានអាយុ ។</p>
        <p>ចប់ អនុមានសូត្រ ទី៥ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>
