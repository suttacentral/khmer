<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn10.9' lang='km'>
        <header>
            <ul>
            </ul>
            <h1>បឋម​សុក្កា​សូត្រ ទី ៩</h1>
        </header>
        <p><a class='ref km' id='km៣១១' href='#km៣១១'>៣១១</a>សម័យ​មួយ ព្រះ​មាន​ព្រះ​ភាគ ទ្រង់​គង់​នៅ ក្នុង​វត្ត​វេឡុវ័ន ជា​កលន្ទក​និវាបស្ថាន ទៀប​ក្រុង​រាជគ្រឹះ។ ក៏​សម័យ​នោះ​ឯង​ភិក្ខុនី​ឈ្មោះ​សុក្កា មាន​បរិស័ទ​ច្រើន​ចោមរោម កំពុង​សម្តែង​ធម៌។</p>
        <p><a class='ref km' id='km៣១២' href='#km៣១២'>៣១២</a>គ្រានោះ​ឯង យក្ស​មាន​សេចក្ដី​ជ្រះថ្លា​ក្រៃពេក ចំពោះ​សុក្កា​ភិក្ខុនី ក៏​ចេញ​ពី​ច្រក​មួយ ចូល​ទៅ​កាន់​ច្រក​មួយ ចេញ​ពី​ផ្លូវ​ត្រឡែងកែង​មួយ ចូល​ទៅ​កាន់​ផ្លូវ​ត្រឡែងកែង​មួយ ក្នុង​ក្រុង​រាជគ្រឹះ ហើយ​ពោល​គាថា​ទាំង​នេះ ក្នុង​វេលា​នោះ​ថា</p>
        <p>ពួក​មនុស្ស​ក្នុង​ក្រុង​រាជគ្រឹះ ធ្វើ​អ្វី​ដល់​អញ ពួក​ជន​ណា​មិន​ចូល​ទៅ​ជិត​សុក្កា​ភិក្ខុនី ដែល​កំពុង​សម្តែង​នូវ​ឧបាយ​ជា​គ្រឿង​ដល់​ព្រះនិព្វាន ឈ្មោះ​អមតៈ (ជន​ទាំងនោះ) ដូច​ជា​បុគ្គល​ផឹក​ទឹក​ឃ្មុំ​ហើយ​ដេក ពួក​បុគ្គល​មាន​ប្រាជ្ញា ហាក់​ដូច​ជា​ក្រេប​ផឹក​នូវ​អមត​និព្វាន​នោះ ដែល​ជា​ធម៌​មិន​គួរ​បោះបង់​ចោល មាន​ឱជារស​មិន​បាន​លាយ​ឡំ ដូច​ជា​អ្នក​ដំណើរ​ផឹក​ទឹក ដែល​ហូរ​ធ្លាក់​មក​ពី​ចន្លោះ​ពពក។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>