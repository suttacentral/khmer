<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn4.3' lang='km'>
        <header>
            <ul>
            </ul>
            <h1>សុភសូត្រទី ៣</h1>
        </header>
        <p><a class='ref km' id='km៤២៦' href='#km៤២៦'>៤២៦</a>ខ្ញុំបានស្តាប់មក យ៉ាងនេះ ។ សម័យមួយ ព្រះមានព្រះភាគ ទើបនឹងបាន ត្រាស់ដឹងជាដំបូង ទ្រង់គង់នៅក្រោមដើម អជបាលនិគ្រោធ ទៀបឆ្នេរនៃស្ទឹងនេរញ្ជរា ក្នុងឧរុវេលាប្រទេស ក៏សម័យនោះឯង​ ព្រះមានព្រះភាគ ទ្រង់គង់នៅក្នុងទីវាលស្រឡះ ក្នុងវេលារាត្រីងងឹតសូន្យឈឹង ។ ជួនជាភ្លៀង ក៏រលឹមស្រឹបៗ ។ </p>
        <p><a class='ref km' id='km៤២៧' href='#km៤២៧'>៤២៧</a>គ្រានោះឯង មារមានចិត្តបាប ប្រាថ្នានឹងញុំាំងភ័យ សេចក្តីតក់ស្លុត ការព្រួចព្រឺរោម ឲ្យកើតឡើង ដល់ព្រះមានព្រះភាគ ក៏ចូលសំដៅទៅរកព្រះមានព្រះភាគ លុះចូលទៅដល់ហើយ ក៏សំដែងនូវភេទដ៏ខ្ពស់និងទាប ល្អខ្លះមិនល្អខ្លះ ក្នុងទីជិត នៃព្រះមានព្រះភាគ ។ </p>
        <p><a class='ref km' id='km៤២៨' href='#km៤២៨'>៤២៨</a>គ្រានោះឯង ព្រះមានព្រះភាគ ទ្រង់ជ្រាបច្បាស់ថា នេះមារ មានចិត្តបាប ដូច្នេះហើយ ទើបទ្រង់ត្រាស់នឹងមារមានចិត្តបាបនោះ ដោយគាថាដូច្នេះ ថា</p>
        <p>អ្នកឯង កាលអន្ទោលទៅមក អស់កាលយូរអង្វែង បានតំណែងកេតល្អ​ខ្លះ ​​មិន​ល្អខ្លះ ម្នាលមារ អ្នកឯង មិនគួរនឹង ធ្វើដូច្នោះឡើយ ម្នាលមារ អ្នកឯង តថា​​គត​​​បានកម្ចាត់ចោលស្រឡះហើយ (ព្រោះថា) បុគ្គលទាំងឡាយណា បានសង្រួមល្អដោយកាយ ដោយវាចា ដោយចិត្តហើយម្នាលមារ បុគ្គលនោះឯង មិនលុះក្នុងអំណាចអ្នកឯងឡើយមិនមែនជាសិស្សគណ របស់អ្នកឯង​ជាមារឡើយ ។ </p>
        <p>គ្រានោះ មារមានចិត្តបាប ។​ បេ ។ ក៏អន្តរធានចាកទីនោះទៅ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>