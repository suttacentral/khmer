<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn3.7' lang='km'>
        <header>
            <ul>
            </ul>
            <h1>អត្ថករណសូត្រ ទី ៧</h1>
        </header>
        <p><a class='ref km' id='km៣៤៧' href='#km៣៤៧'>៣៤៧</a>លុះព្រះបាទបសេនទិកោសល គង់ក្នុងទីសមគួរហើយ ក៏ក្រាបបង្គំទូលព្រះមានព្រះភាគ ដូច្នេះថា បពិត្រព្រះអង្គដ៏ចម្រើន ខ្ញុំព្រះអង្គ អង្គុយក្នុងរោង សម្រាប់កាត់សេចក្ដី ក្នុងទីឯណោះ បានឃើញពួកខត្តិយមហាសាល ព្រាហ្មណមហាសាល និង​គហបតិមហាសាល អ្នកស្ដុកស្ដម្ភ មានទ្រព្យច្រើន មានភោគៈច្រើន មានមាសនិងប្រាក់ច្រើន មានគ្រឿងឧបករណ៍ជាទីត្រេកអរច្រើន មានទ្រព្យ និងស្រូវច្រើន ពោលនូវពាក្យ កុហក ចំពោះហេតុដែលដឹងច្បាស់ ព្រោះកាមជាហេតុ ព្រោះកាមជាដំណើរ ព្រោះកាមជាអធិករណ៍ បពិត្រព្រះអង្គដ៏ចម្រើន ខ្ញុំព្រះអង្គនោះ មានសេចក្ដីត្រិះរិះដូច្នេះថា ណ្ហើយ អាត្មាអញនឹងមានប្រយោជន៍អ្វី​ ដោយការកាត់សេចក្ដីក្នុងកាលឥឡូវនេះ បុគ្គលមានមុខល្អ នឹងប្រាកដដោយការកាត់សេចក្ដី ក្នុងកាលឥឡូវនេះ ។ </p>
        <p><a class='ref km' id='km៣៤៨' href='#km៣៤៨'>៣៤៨</a>ព្រះមានព្រះភាគត្រាស់ថា បពិត្រមហារាជ ​សេចក្ដីនុ៎ះយ៉ាងនេះឯង បពិត្រមហារាជ ​សេចក្ដីនុ៎ះយ៉ាងនេះឯង បពិត្រមហារាជ ពួកជនណា គឺខត្តិយមហា​សាល ព្រាហ្មណមហាសាល និង​គហបតិមហាសាល ដែលស្ដុកស្ដម្ភ មានទ្រព្យច្រើន មានភោគៈច្រើន មានមាសនិងប្រាក់ច្រើន មានគ្រឿងឧបករណ៍ជាទីត្រេកអរច្រើន មានទ្រព្យ និងស្រូវច្រើន ពោលនូវពាក្យកុហក ចំពោះហេតុដែលដឹងច្បាស់ ព្រោះកា​មជា​ហេតុ ព្រោះកាមជាដំណើរ ព្រោះកាមជាអធិករណ៍ អំពើនោះនឹងប្រព្រឹត្តទៅ ដើម្បីមិនជា ប្រយោជន៍ ​ដើម្បីសេចក្ដីទុក្ខ អស់កាលជាអង្វែង ដល់ពួកជនទាំងនោះ ។​</p>
        <p><a class='ref km' id='km៣៤៩' href='#km៣៤៩'>៣៤៩</a>ព្រះមានព្រះភាគ ទ្រង់បានត្រាស់ពាក្យនេះហើយ ។​ បេ ។​</p>
        <p>ពួកសត្វ មាន​សេចក្ដី​ត្រេកអរខ្លាំង ក្នុងកាមនិងភោគៈទាំង ឡាយ ប្រាថ្នាជ្រុលជ្រប់ ក្នុងកាមទាំងឡាយ មិនដឹងនូវទោស ដែលប្រព្រឹត្តល្មើស ដូចជាត្រីមិនស្គាល់លប ដែលគេដាក់ហើយ ពួកសត្វនោះ រមែងមានសេចក្ដីក្ដៅក្រហាយក្នុង​កាលជាខាងក្រោយ ព្រោះថា ផលនៃកម្មនោះ ជាផលលាមក ។ </p>
        <footer>
            <p>Copyright and other metadata goes here.</p>
        </footer>
    </article>
</body>
</html>