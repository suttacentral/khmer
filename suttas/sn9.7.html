<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn9.7' lang='km'>
        <header>
            <ul>
            </ul>
            <h1>នាគទត្ត​សូត្រ ទី ៧</h1>
        </header>
        <p><a class='ref km' id='km២៥៧' href='#km២៥៧'>២៥៧</a>សម័យ​មួយ ព្រះ​នាគទត្ត​មាន​អាយុ នៅ​ក្នុង​ដង​ព្រៃ​មួយ ក្នុង​ដែន​កោសល។ ក៏​សម័យ​នោះ​ឯង ព្រះ​នាគទត្ត​មាន​អាយុ ចូល​ទៅ​កាន់​ស្រុក​ក្នុង​វេលា​ព្រឹក​ពេក ត្រឡប់​មក​វិញ​ក្នុង​វេលា​ថ្ងៃ​ពេក។</p>
        <p><a class='ref km' id='km២៥៨' href='#km២៥៨'>២៥៨</a>គ្រា​នោះ​ឯង ទេវតា​ដែល​អាស្រ័យ​នៅ​ក្នុង​ដង​ព្រៃ​នោះ ជា​អ្នក​អនុគ្រោះ ប្រាថ្នា​នូវ​ប្រយោជន៍ ដល់​ព្រះ​នាគទត្ត​មាន​អាយុ ចង់​ធ្វើ​ព្រះ​នាគទត្ត​មាន​អាយុ​ឲ្យ​សង្វេគ ក៏​ចូល​ទៅ​រក​ព្រះ​នាគទត្ត​មាន​អាយុ លុះ​ចូល​ទៅ​ដល់​ហើយ ទើប​ពោល​គាថា នឹង​ព្រះ​នាគទត្ត​មាន​អាយុ​ថា</p>
        <p>បពិត្រ​ព្រះ​នាគទត្ត លោក​ចូល​ទៅ (កាន់​ស្រុក) ក្នុង​វេលា​ព្រឹក ត្រឡប់​មក​វិញ​ក្នុង​វេលា​ថ្ងៃ ត្រាច់​ទៅ​ហួស​វេលា នៅ​ច្រឡូក​ច្រឡំ​ដោយ​ពួក​គ្រហស្ថ រួម​សុខ​រួម​ទុក្ខ​ជាមួយ​គ្នា ខ្ញុំ​ខ្លាច​ព្រះ​នាគទត្ត ប្រែ​ទៅ​ជា​អ្នក​ឃ្នើសឃ្នង​ក្រៃពេក ជាប់​ចំពាក់​ក្នុង​ត្រកូល​ទាំងឡាយ លោក​កុំ​លុះ​អំណាច​នៃ​ស្ដេច​មច្ចុ ដែល​ឈ្មោះ​ថា​អន្តកៈ ដ៏​មាន​កំឡាំ​ងឡើយ។</p>
        <p>លំដាប់​នោះ​ឯង ព្រះ​នាគទត្ត​មាន​អាយុ លុះ​ទេវតា​នោះ ធ្វើឲ្យ​សង្វេគ​ហើយ ក៏​ដល់​នូវ​សេចក្ដី​សង្វេគ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>