<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn4.2' lang='km'>
        <header>
            <ul>
            </ul>
            <h1>នាគសូត្រទី ២</h1>
        </header>
        <p><a class='ref km' id='km៤២៣' href='#km៤២៣'>៤២៣</a>ខ្ញុំបានស្តាប់មក យ៉ាងនេះ ។ សម័យមួយ ព្រះមានព្រះភាគ ទើបនឹងបាន ត្រាស់ដឹងជាដំបូង ទ្រង់គង់នៅក្រោមដើម អជបាលនិគ្រោធ ក្បែរឆ្នេរនៃស្ទឹងនេរញ្ជរា ក្នុងឧរុវេលាប្រទេស ។ សម័យនោះឯង ព្រះមានព្រះភាគ គង់នៅក្នុងទីវាលស្រឡះ ក្នុងវេលារាត្រីងងឹតសូន្យឈឹង ។​ ជួនជាភ្លៀង ក៏រលឹមស្រឹបៗ ។​</p>
        <p><a class='ref km' id='km៤២៤' href='#km៤២៤'>៤២៤</a>លំដាប់នោះ មារមានចិត្តបាប មានប្រាថ្នាដើម្បីញ៉ាំងភ័យ សេចក្តីតក់ស្លុត ការព្រួចព្រឺរោម ឲ្យកើតឡើងដល់ព្រះមានព្រះភាគ ក៏និម្មិតភេទជាស្តេចដំរីធំ ហើយ​ចូល​​​​​សំដៅទៅរកព្រះមានព្រះភាគ ។ ក្បាលរបស់ដំរីនោះ មានទំហំប៉ុនថ្មខ្មៅដ៏ធំ ។ ភ្លុករបស់វាដូចប្រាក់សុទ្ធ ។ ប្រមោយរបស់វា ដូចយាមនង្គ័លដ៏ធំ ។ </p>
        <p><a class='ref km' id='km៤២៥' href='#km៤២៥'>៤២៥</a>គ្រានោះ ព្រះមានព្រះភាគទ្រង់ជ្រាបច្បាស់ថា នេះជាមារមានចិត្តបាប ដូច្នេះហើយ ទើបទ្រង់ត្រាស់នឹងមារមានចិត្តបាបនោះ ដោយគាថាដូច្នេះ ថា</p>
        <p>អ្នកឯង​ កាលអន្ទោលទៅមក អស់កាលយូរអង្វែង បានតំណែងកេតល្អ​ខ្លះ មិន​ល្អខ្លះ ម្នាលមារមានចិត្តបាប អ្នកឯងមិនគួរនឹងធ្វើដូច្នេះឡើយ ម្នាល​មារ ទាំង​អ្នកឯង​សោត ក៏តថាគតបានកម្ចាត់ចោលស្រឡះហើយដែរ ។ </p>
        <p>គ្រានោះឯង មារមានចិត្តបាប ក៏កើតទុក្ខ តូចចិត្ត ដោយគិតថា ព្រះមានព្រះភាគ ស្គាល់អញ ព្រះសុគតស្គាលអញ ដូច្នេះហើយ ក៏បាត់ចាកទីនោះទៅ ។​</p>
        <footer>
            <p>Copyright and other metadata goes here.</p>
        </footer>
    </article>
</body>
</html>