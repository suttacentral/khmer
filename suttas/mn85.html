<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn85' lang='km'>
        <header>
            <ul>
            </ul>
            <h1>ពោធិរាជកុមារសូត្រ ទី ៥</h1>
        </header>
        <p><a class='ref km' id='km247' href='#km247'>២៤៧</a>ខ្ញុំបានស្ដាប់មកយ៉ាងនេះ ។ សម័យមួយ ព្រះមានព្រះភាគ ស្ដេចគង់​នៅក្នុងភេសកណវ័ន១ ជាទីឲ្យអភ័យដល់ម្រឹគទៀបក្រុងសុំសុមារគរិៈ ក្នុងភគ្គជនបទ ។ សម័យនោះឯង ពោធិរាជកុមារចាត់ការកសាងប្រាសាទ ឈ្មោះកោកនុទ២ទើបតែង​នឹងហើយថ្មីៗ ដែលសមណព្រាហ្មណ៍ ឬបុគ្គលណាមួយ ជាតិជាមនុស្សមិនដែលធ្លាប់បាននៅអាស្រ័យ ។ លំដាប់នោះ ពោធិរាជកុមារ ទ្រង់ហៅសញ្ជិកាបុត្តមាណព​មកប្រាប់ថា នែសញ្ជិកាបុត្រសំឡាញ់ អ្នកចូរមក អ្នកចូរទៅគាល់ព្រះមានព្រះភាគ លុះចូលទៅដល់ហើយ ថ្វាយបង្គំព្រះបាទយុគលព្រះមានព្រះភាគដោយត្បូង ទូល​សួរការមិនមានអាពាធ មិនមានសេចកី្ដលំបាក ការក្រោករហ័សរហួន កាយពលនឹង​ធម៌ជាគ្រឿងនៅសប្បាយ តាមពាក្យអញថា បពិត្រព្រះអង្គដ៏ចំរើន ពោធិរាជកុមារសូមថ្វាយបង្គំ នូវព្រះបាទយុគលព្រះអង្គដោយត្បូង ទូលសួរការមិនមានអាពាធ មិនមានសេចកី្ដលំបាក ការក្រោករហ័សរហួនកាយពល នឹងធម៌ជាគ្រឿងនៅសប្បាយ​ហើយទូលយ៉ាងនេះទៀតថាបពិត្រព្រះអង្គដ៏ចំរើន សូមព្រះមានព្រះភាគ ព្រមទាំងភិក្ខុសង្ឃ ទទួលភត្តរបស់ពោធិរាជកុមារ ដើមី្បឆាន់ក្នុងថ្ងៃស្អែក ។ សញ្ជិកាបុត្តមាណពទទួលព្រះបន្ទូលពោធិរាជកុមារថា ព្រះករុណាវិសេស ហើយក៏ចូលទៅគាល់ព្រះមានព្រះភាគ លុះចូលទៅដល់ហើយ ក៏ពោលពាក្យរាក់ទាក់ សំណេះសំណាលនឹងព្រះមានព្រះភាគ លុះបញ្ចប់ពាក្យដែលគួររីករាយនឹងពាក្យដែលគួររលឹកហើយ ក៏អង្គុយក្នុងទីដ៏សមគួរ ។</p>
        <p><a class='ref km' id='km248' href='#km248'>២៤៨</a>សញ្ជិកាបុត្តមាណព លុះអង្គុយក្នុងទីដ៏សមគួរហើយក៏បានក្រោកបង្គំ​ទូលព្រះមានព្រះភាគ យ៉ាងនេះថា បពិត្រព្រះគោតមដ៏ចំរើន ពោធិរាជកុមារ សូម​ថ្វាយបង្គំព្រះបាទយុគលព្រះគោតមជាម្ចាស់ដោយត្បូង ក្រាបទូលសួរការមិនមាន​អាពាធ មិនមានសេចកី្ដលំបាកការក្រោករហ័សរហួន កាយពលនឹងធម៌ជាគ្រឿងនៅសប្បាយ មួយទៀត ពោធិរាជកុមារ ឲ្យក្រាបទូលព្រះអង្គយ៉ាង​នេះថា សូមព្រះគោតមដ៏ចំរើន ព្រមទាំងភិក្ខុសង្ឃទទួលភត្តរបស់ពោធិរាជកុមារ ដើមី្បឆាន់ក្នុងថ្ងៃស្អែក ។ ព្រះមានព្រះភាគទ្រង់ទទួលដោយតុណ្ហីភាព ។ គ្រានោះឯង សញ្ជិកាបុត្តមាណពដឹងថា ព្រះមានព្រះភាគទទួលនិមន្តហើយ ក៏ក្រោកចាកអាសនៈ ចូលទៅ​គាល់ពោធិរាជកុមារ លុះចូលទៅដល់ហើយក៏ក្រោកទូលពោធិរាជកុមារ យ៉ាងនេះ​ថា​ខ្ញុំព្រះអង្គបានក្រាកបង្គំទូលព្រះគោតមដ៏ចំរើននោះ តាមបន្ទូល របស់ទ្រង់ហើយថា​បពិត្រព្រះគោតមដ៏ចំរើន ពោធិកុមារសូមថ្វាយបង្គំនូវព្រះបាទយុគលព្រះគោតមដ៏​ចំរើនដោយត្បូង ទូលសួរការមិនមានអាពាធ មិនមានសេចកី្ដលំបាកការក្រោករហ័សរហួន កាយពលនឹងធម៌ជាទីសប្បាយ មួយទៀតពោធិកុមារ ឲ្យក្រាបទូលព្រះអង្គយ៉ាង​នេះថា សូមព្រះគោតមដ៏ចំរើនព្រមទាំងភិក្ខុសង្ឃ ទទួលភត្តរបស់ពោធិរាជកុមារ ដើមី្បឆាន់ក្នុងថ្ងៃស្អែកព្រះគោតមជាម្ចាស់ក៏បានទទួលនិមន្តហើយ ។ លុះព្រឹកឡើង ពោធិរាជកុមារចាត់ចែងខាននីយភោជនីយាហារដ៏ឧត្តម ក្នុងព្រះរាជនិវេសន៍របស់ព្រះអង្គហើយ ឲ្យក្រាលកោកនុទប្រាសាទ ដោយសំពត់សទាំងឡាយដរាបដល់កាំ​ជណ្ដើរខាងក្រោមបំផុត ហើយត្រាស់ហៅសញ្ជិកាបុត្តមាណពមកថា ម្នាលសញ្ជិកាបុត្តសំឡាញ់ អ្នកចូរមក អ្នកចូរទៅគាល់ព្រះមានព្រះភាគ លុះចូលទៅដល់ហើយ ក្រាបបង្គំទូលភត្តកាលចំពោះព្រះមានព្រះភាគថា បពិត្រព្រះអង្គដ៏ចំរើន កាលគួរ​ហើយ ភត្តក៏សម្រេចហើយ ។ សញ្ជិកាបុត្តមាណព ទទួលព្រះបន្ទូលរបស់ពោធិរាជ​កុមារថា ព្រះករុណាវិសេស ហើយក៏ចូលទៅគាល់ព្រះមានព្រះភាគលុះចូលទៅដល់​ហើយ ទើបក្រាបបង្គំទូលភត្តកាលចំពោះព្រះមានព្រះភាគថា បពិត្រព្រះគោតមដ៏​ចំរើន កាលគួហើយ ភត្តក៏សម្រេចហើយ ។</p>
        <p><a class='ref km' id='km249' href='#km249'>២៤៩</a>គ្រានោះឯង​ ព្រះមានព្រះភាគ ទ្រង់ស្បង់ប្រដាប់បាត្រនឹងចំរើន ក្នុង​បុព្វណ្ហសម័យ ទ្រង់ពុទ្ធដំណើរទៅកាន់និវេសនដ្ឋានរបស់ពោធិរាជកុមារ ។ សម័យ​នោះឯង ពោធិរាជកុមារ ឋិតនៅខាងក្រៅក្លោងទ្វាររង់ចាំព្រះមានព្រះភាគ ។ ពោធិរាជកុមារ បានឃើញព្រះមានព្រះភាគសេ្ដចមកអំពីចម្ងាយ លុះឃើញហើយ ក៏ក្រោកទៅទទួលក្រាបថ្វាយបង្គំព្រះមានព្រះភាគ នាំស្ដេចទៅកាន់នុទប្រាសាទ ។ វេលានោះ ព្រះមានព្រះភាគ ទ្រង់ឈប់បង្អង់នៅកាំជណ្ដើរជាន់ខាងក្រោមបំផុត ។ លំដាប់នោះ ពោធិរាជកុមារ ក្រាបបង្គំទូលព្រះមានព្រះភាគយ៉ាងនេះថា បពិត្រព្រះ​អង្គដ៏ចំរើន សូមព្រះមានព្រះភាគ ទ្រង់ជាន់សំពត់ទាំងឡាយ សូមព្រះសុគតទ្រង់ជាន់សំពត់ទាំងឡាយ ដើមី្បប្រយោជន៍នឹងសេចកី្ដសុខ ដល់ខ្ញុំព្រះអង្គអស់កាលជាយូរអង្វែង ។ កាលពោធិរាជកុមារ ក្រាបបង្គំទូលយ៉ាងនេះហើយ ព្រះមានព្រះភាគទ្រង់នៅស្ងៀម ។ ពោធិកុមារ ក្រាបបង្គំទូលព្រះមានព្រះភាគយ៉ាងនេះអស់វារៈពីរដង​បពិត្រព្រះអង្គដ៏ចំរើន សូមព្រះមានព្រះភាគទ្រង់ជាន់សំពត់ទាំងឡាយ សូមព្រះសុគតទ្រង់ជាន់សំពត់ទាំងឡាយ ដើមី្បប្រយោជន៍នឹងសេចកី្ដសុខដល់ខ្ញុំព្រះអង្គ អស់​កាលជាយូរអង្វែង ។ កាលពោធិរាជកុមារ ក្រាបបង្គំទូលយ៉ាងនេះហើយ ព្រះមានព្រះភាគទ្រង់នៅស្ងៀម ។ ពោធិរាជកុមារ ក្រាបបង្គំទូលព្រះមានព្រះភាគយ៉ាងនេះ អស់វារៈជាគំរប់ ៣ ដងថា បពិត្រព្រះអង្គដ៏ចំរើន សូមព្រះមានព្រះភាគ ទ្រង់ជាន់សំពត់ទាំងឡាយ សូមព្រះសុគតទ្រង់ជាន់សំពត់ទាំងឡាយ ដើមី្បប្រយោជន៍នឹងសេចកី្ដសុខដល់ខ្ញុំព្រះអង្គ អស់កាលជាយូរអង្វែង ។ លំដាប់នោះ ព្រះមានព្រះភាគ ទ្រង់​បែរព្រះភក្រ្តទៅរកព្រះអានន្ទមានអាយុ ។ គ្រានោះឯង ព្រះអានន្ទមានអាយុ ក៏មានថេរវាចាទៅនឹងពោធិរាជកុមារយ៉ាងនេះថា បពិត្រព្រះរាជកុមារ សូមទ្រង់សាសំពត់​ចេញ ព្រះមានព្រះភាគ ព្រះអង្គមិនទ្រង់ជាន់ផ្ទាំងសំពត់ទេ ព្រះសុគតព្រះអង្គទ្រង់ប្រមើលមើលនូវប្រជុំជាខាងក្រោយ ។ គ្រានោះ ពោធិរាជកុមារ ទ្រង់ឲ្យសាសំពត់​ចេញហើយ ទ្រង់ឲ្យក្រាលអាសនៈខាងលើកោកនុទប្រាសាទ ។ គ្រានោះ ព្រះមាន​ព្រះភាគទ្រង់ឡើងកាន់កោកនុទប្រាសាទ ហើយគង់លើអាសនៈ ដែលគេក្រាលស្រេចហើយ ព្រមទាំងភិក្ខុសង្ឃ ។ លំដាប់នោះ ពោធិកុមារ បានអង្គាខាទនីយភោជនី​យាហារដ៏ឆ្ងាញ់ពិសា ថ្វាយដោយព្រះហស្ដព្រះអង្គឯង ចំពោះភិក្ខុសង្ឃ មានព្រះពុទ្ធ​ជាប្រធាន ឲ្យឆ្អែតស្កប់ស្កល់គ្រាតែទ្រង់ហាមឃាត់ ។ ទើបពោធិរាជកុមារ កំណត់ជ្រាបថា ព្រះមានព្រះភាគទ្រង់សោយស្រេច លែងលូកព្រះហស្តទៅក្នុងបាត្រហើយ​ក៏កាន់យកអាសនៈទាបមួយ គង់ក្នុងទីដ៏សមគួរ ។ ពោធិរាជកុមារលុះគង់ក្នុងទីដ៏សម​គួរហើយ ទើបក្រាកបង្គំទូលព្រះមានព្រះភាគ យ៉ាងនេះថា បពិត្រព្រះអង្គដ៏ចំរើន ខ្ញុំ​ព្រះអង្គមានសេចកី្ដត្រិះរិះ យ៉ាងនេះថា សេចកី្ដសុខ បុគ្គលមិនគប្បីបាន ដោយសេចកី្ដសុខទេ សេចកី្ដសុខបុគ្គលត្រូវបាន ដោយសេចកី្ដទុក្ខ ។</p>
        <p><a class='ref km' id='km250' href='#km250'>២៥០</a>ម្នាលរាជកុមារ ក៏កាលតថាគត នៅជាពោធិសត្វមិនទាន់ត្រាស់ដឹងនៅ​ឡើយ មុនអំពីការត្រាស់ដឹង មានសេចកី្ដត្រិះរិះយ៉ាងនេះថា សេចកី្ដសុខ បុគ្គលមិនគប្បីបាន ដោយសេចកី្ដសុខទេសេចកី្ដសុខ បុគ្គលត្រូវបានដោយសេចកី្ដទុក្ខ ។ ម្នាល​រាជកុមារ សម័យខាងក្រោយមក តថាគតនោះនៅជាកំឡោះ មានសក់ខ្មៅស្រិល ប្រកបព្រមដោយវ័យដ៏ចំរើន គឺនៅក្នុងបឋមវ័យនៅឡើយ កាលមាតានឹងបិតាមិនចង់​( ឲ្យបួស ) មានមុខទទឹកជោកដោយទឹកភ្នែក កំពុងទួញយំ ក៏បានកោរសក់នឹងពុកមាត់ពុកចង្កា ស្លៀកដណ្ដប់សំពត់សំពត់កាសាយៈចេញចាកផ្ទះចូលមកបួស ។ កាលតថាគតនោះ បានបួសដូច្នោះហើយក៏ស្វែងរក នូវគឺកុសលសន្តិវរបទដ៏ប្រសើរ ក៏បានចូលទៅរកអាឡារតាបសកាលាមគោត្រ លុះចូលទៅដល់ហើយ បានពោល​សេចកី្ដនេះទៅនឹងអាឡារតាបសកាលាមគោត្រថា ម្នាលអាវុសោកាលាមៈ យើងប្រាថ្នានឹងមកប្រព្រឹត្តព្រហ្មចរិយធម៌ ក្នុងធម្មវិន័យនេះផង ។ ម្នាលរាជកុមារ កាលតថាគតពោលយ៉ាងនេះហើយ អាឡារតាបសកាលាមគោត្រ បានពោលតបនឹងតថាគតយ៉ាងនេះថា អ្នកក៏មានអាយុ ចូរនៅចុះ ធម៌នេះក៏ប្រាកដដូច្នោះ បើជាបុរស​អ្នកដឹងសេចកី្ដហើយ មិនយូរឡើយ គង់នឹងធ្វើឲ្យជាក់ច្បាស់នូវលទ្ធិអាចារ្យរបស់ខ្លួន​ដោយប្រាជ្ញដ៏ឧត្តមដោយខ្លួនឯង ហើយសម្រេចសម្រាន្តនៅ ដោយឥរិយាបថទាំង ៤ បាន ។ ម្នាលរាជកុមារ តថាគតនោះ ក៏បានរៀនធម៌នោះឆាប់រហ័សមិនយូរឡើយ ។ ម្នាលរាជកុមារ តថាគតនោះ ពោលបានដល់ទៅញាណវាទនឹងថេរវាទ ដោយអាការ​គ្រាន់តែទន្ទេញ ដោយបបូរមាត់ នឹងដោយអាការគ្រាន់តែចរចារទៅមកប៉ុណ្ណោះឯង មួយទៀតតថាគតកី្ដ បុគ្គលដទៃ បេ្ដជ្ញាថា យើងឯង យើងឃើញដូច្នេះ ។ ម្នាលរាជកុមារ តថាគតនោះ មានសេចកី្ដត្រិះរិះយ៉ាងនេះថា អាឡារតាបសកាលាមគោត្រ​នឹងញុំាងអ្នកដទៃឲ្យដឹងច្បាស់នូវធម៌នេះថា អាត្មាអញបានធ្វើឲ្យជាក់ច្បាស់ដោយប្រាជ្ញ​ដ៏ឧត្តមដោយខ្លួនឯង ដូច្នេះ នឹងអស់ស្រេចដោយត្រឹមតែសទ្ធាប៉ុណ្ណោះនោះក៏ទេ ដោយពិតមែននោះ អាឡារតាបសកាលាមគោត្រ គ្រាន់តែដឹង គ្រាន់តែឃើញធម៌នេះប៉ុណ្ណោះ ។ ម្នាលរាជកុមារ កាលនោះតថាគត បានចូលទៅរកអាឡារតាបសកាលាមគោត្រទៀត លុះចូលទៅដលហើយ បានពោលនឹងអាឡារតាបសកាលាមគោតត្រយ៉ាងនេះថា ម្នាលអាវុសោកាលាមៈ លោកធ្វើឲ្យជាក់ច្បាស់នូវធម៌នេះ ដោយប្រាជ្ញដ៏ឧត្តមដោយខ្លួនឯង ហើយញុំាងអ្នកដទៃឲ្យដឹងបានត្រឹមតែប៉ុណ្ណោះទេឬ ។ ម្នាលរាជកុមារ កាលតថាគតពោលយ៉ាងនេះហើយ អាឡារតាបសកាលាមគោតត្រ ទើបបានប្រកាសប្រាប់ដល់អាកិញ្ចញ្ញាយតនជ្ឍាន ។ ម្នាលរាជកុមារតថាគតនោះមានសេចកី្ដត្រិះរិះនេះថា មិនមែនមានសទ្ធាតែអាឡារតាបសកាលាមគោតត្រ ម្នាក់​ឯងទេ សូម្បីយើង ក៏មានសទ្ធាដូច្នោះដែរ មិនមែនមានវីរិយៈតែអាឡារតាបសកាលាមគោតត្រម្នាក់ឯងទេ សូម្បីយើង ក៏មានវីរិយៈដូច្នោះដែរ សតិ...សមាធិ...បញ្ញា សូម្បីយើងក៏មានបញ្ញាដូច្នោះដែរតែទុកជាយ៉ាងដូចម្ដេច យើងត្រូវតែតំកល់សេចកី្ដព្យាយាម ដើមី្បធ្វើឲ្យជាក់ច្បាស់នូវធម៌ ដែលអាឡារតាបសកាលាមគោតត្រ ញុំាង​អ្នកដទៃឲ្យដឹងថា អាត្មាអញបានធ្វើឲ្យជាក់ច្បាស់ ដោយប្រាជ្ញដ៏ឧត្តមដោយខ្លួនឯង ដូច្នេះឲ្យខាងតែបាន ។ ម្នាលរាជកុមារ មិនយូរប៉ុន្មាន តថាគតនោះបានធ្វើឲ្យជាក់ច្បាស់នូវធម៌នោះ ដោយប្រាជ្ញាដ៏ឧត្តមដោយខ្លួនឯងយ៉ាងឆាប់រហ័ស ។ ម្នាលរាជកុមារ លំដាប់នោះ តថាគតបានចូលទៅរកអាឡារតាបសកាលាមគោតត្រ​ លុះចូល​ទៅដល់ហើយ បានពោលនឹងអាឡារតាបសកាលាមគោតត្រយ៉ាងនេះថា ម្នាលអាវុ​សោកាលាមៈ លោកបានធ្វើឲ្យជាក់ច្បាស់នូវធម៌នេះដោយប្រាជ្ញាដ៏ឧត្តម ដោយខ្លួន​ឯង ហើយញុំាងអ្នកដទៃឲ្យដឹងបានត្រឹមតែប៉ុណ្ណោះទេឬ ។ ម្នាលអាវុសោ យើងបានធ្វើឲ្យជាក់ច្បាស់នូវធម៌នេះដោយប្រាជ្ញាដ៏ឧត្តម ដោយខ្លួនឯងហើយញុំាងអ្នកដទៃឲ្យ​ដឹងបាន ត្រឹមតែប៉ុណ្ណោះទេ ។ អាឡារតាបស ឆ្លើយតបថា ម្នាលអាវុសោ ខ្ញុំឯងក៏ធ្វើ​ឲ្យជាក់ច្បាស់នូវធម៌នេះ ដោយប្រាជ្ញាដ៏ឧត្តមដោយខ្លួនឯងតែប៉ុណ្ណោះដែរ ។ ម្នាល​អាវុសោ យើងពេញជាមានលាភហើយ ម្នាលអាវុសោ ភាពជាមនុស្ស យើងបានដោយល្អហើយព្រោះពួកយើងបានឃើញសព្រហ្មចារីបុគ្គល ប្រហែលដូចជាអ្នកមាន​អាយុ ហេតុនោះ យើងបានធ្វើឲ្យជាក់ច្បាស់ ដោយប្រាជ្ញដ៏ឧត្តមដោយខ្លួនឯង ហើយ​ញុំាងអ្នកដទៃឲ្យដឹងច្បាស់ធម៌ណា អ្នកក៏បានធ្វើឲ្យជាក់ច្បាស់ធម៌នោះ ដោយប្រាជ្ញ​ដ៏ឧត្តម ដោយខ្លួនឯងដូច្នោះដែរអ្នកបានធ្វើឲ្យជាក់ច្បាស់ធម៌ណា ដោយប្រាជ្ញាដ៏ឧត្តម ដោយខ្លួនឯងយើងក៏បានធ្វើឲ្យជាក់ច្បាស់ ដោយប្រាជ្ញាដ៏ឧត្តមដោយខ្លួនឯង ហើយញុំាងអ្នកដទៃឲ្យដឹងច្បាស់ធម៌នោះដែរ ព្រោះហេតុនោះ យើងបានដឹងធម៌ណា អ្នកក៏ដឹងធម៌នោះដែរ អ្នកដឹងធម៌ណា យើងក៏ដឹងធម៌នោះដែរព្រោះហេតុនោះ​យើងយ៉ាងណា អ្នកក៏យ៉ាងនោះដែរ អ្នកយ៉ាងណាយើងក៏យ៉ាងនោះដែរ ។ ម្នាលអាវុសា​ឥឡូវនេះ អ្នកចូរមកចុះ យើងទាំងពីរនាក់ នឹងនៅជួយគ្នារក្សាគណៈនេះ ។ ម្នាល​រាជកុមារ ព្រោះហេតុនោះ អាឡារតាបសកាលាមគោតត្រ កាលជាអាចារ្យរបស់តថាគតក៏បានតាំងតថាគត កាលនៅជាអន្តេវាសិកឲ្យស្មើនឹងខ្លួន ហើយបូជាតថាគត​ដោយការបូជាដ៏លើសលុប ។ ម្នាលរាជកុមារ តថាគតនោះ មានសេចកី្ដត្រិះរិះយ៉ាងនេះថា ធម៌នេះមិនមែនប្រព្រឹត្តទៅ ដើមី្បសេចកី្ដនឿយណាយ មិនមែនប្រព្រឹត្តទៅ ដើមី្បប្រាសចាករាគៈ មិនមែនប្រព្រឹត្តទៅដើមី្បសេចកី្ដរំលត់ទុក្ខ មិនមែនប្រព្រឹត្តទៅ ដើមី្បសេចកី្ករម្ងាប់ មិនមែនប្រព្រឹត្តទៅ ដើមី្បសេចកី្ដដឹង មិនមែនប្រព្រឹត្តទៅ ដើមី្ប​ត្រាស់ដឹង មិនមែនប្រព្រឹត្តទៅ ដើមី្បព្រះនិព្វានទេ គ្រាន់តែប្រព្រឹត្តទៅ ដើមី្បកើតក្នុងអាកិញ្ចញ្ញាយកតនភពប៉ុណ្ណោះ ។ ម្នាលរាជកុមារ​ តថាគតនោះ មិនបានពេញចិត្តនឹងធម៌នោះ បានគេចេញចាកធម៌នោះ ហើយចៀសចេញទៅ ។</p>
        <p><a class='ref km' id='km251' href='#km251'>២៥១</a>ម្នាលរាជកុមារ តថាគតនោះ កំពុងស្វែងរក កឺកុសលសន្តិវរបទដ៏ប្រសើរ បានចូរទៅរកឧទ្ទករាមបុត្រ លុះចូលទៅដល់ហើយ បាននិយាយពាក្យនេះ​នឹងឧទ្ទករាមបុត្រថា ម្នាលអាវុសោរាមៈយើងប្រាថា្ននឹងប្រព្រឹត្តចរិយធម៌ក្នុងធម៌វិន័យ​នេះដែរ ។ ម្នាលរាជកុមារ កាលតថាគតពោលយ៉ាងនេះហើយ ឧទ្ទករាមបុត្របានពោលនឹងតថាគតយ៉ាងនេះថា អ្នកមានអាយុ ចូរនៅចុះ ធម៌នេះប្រាកដដូច្នោះបើជា​បរុសអ្នកដឹងសេចកី្ដហើយ មិនយូរឡើយ គង់នឹងធ្វើឲ្យជាក់ច្បាស់នូវលទ្ធិអាចារ្យរបស់ខ្លួន ដោយប្រាជ្ញាដ៏ឧត្តម ដោយខ្លួនឯងបាន ។ ម្នាលរាជកុមារ តថាគតនោះ ក៏បានរៀនធម៌នោះ យ៉ាងឆាប់រហ័សមិនយូរឡើយ ។ ម្នាលរាជកុមារ​តថាគតនោះ បាន​ដល់ទៅញាណវាទនឹងថេរវាទ ដោយអាការគ្រាន់តែទន្ទេញ ដោយបបូរមាត់នឹងដោយអាការគ្រាន់តែចរចារទៅមកប៉ុណ្ណោះឯង មួយទៀត តថាគតកី្ដ បុគ្គលដទៃកី្ដ បេ្ដជ្ញាថា យើងដឹង យើងឃើញដូច្នេះ ។ ម្នាលរាជកុមារ តថាគតនោះមានសេចកី្ដត្រិះរិះយ៉ាងនេះថា រាមបុត្រនេះនឹងញុំាងអ្នកដទៃ ឲ្យដឹងច្បាស់នូវធម៌នេះថា អាត្មាអញ​បានធ្វើឲ្យជាក់ច្បាស់ដោយប្រាជ្ញាដ៏ឧត្ដមដោយខ្លួនឯងដូច្នេះ នឹងអស់ស្រេចដោយ​ត្រឹមតែសទ្ធាប៉ុណ្ណោះនោះក៏ទេ ដោយពិតមែននោះ រាមបុត្រនេះ គ្រាន់តែដឹងគ្រាន់តែឃើញធម៌នេះប៉ុណ្ណោះ ។ ម្នាលរាជកុមារ កាលនោះ តថាគតចូលទៅរកឧទ្ទករាម​បុត្រទៀត លុះចូលទៅដល់ហើយ ក៏បានពោលនឹងឧទ្ទករាមបុត្រយ៉ាងនេះថា ម្នាល​អាវុសោរាមៈ លោកបានធ្វើឲ្យជាក់ច្បាស់នូវធម៌នេះ ដោយប្រាជ្ញាដ៏ឧត្តមដោយខ្លួនឯង ហើយញុំាងអ្នកដទៃឲ្យដឹងបានត្រឹមតែប៉ុណ្ណោះទេឬ ។ ម្នាលរាជកុមារ កាល​តថាគតពោលយ៉ាងនេះហើយ ឧទ្ទករាមបុត្រក៏បានប្រកាសប្រាប់ដល់ទៅនេវសញ្ញានាសញ្ញាយតនជ្ឃាន ។ ម្នាលរាជកុមារ តថាគតនោះមានសេចកី្ដត្រិះរិះយ៉ាងនេះថា មិនមែនមានសទ្ធា តែរាមបុត្រម្នាក់ឯងទេ សូម្បីយើងក៏មានសទ្ធាដូច្នោះដែរ មិនមែន​មានវិរិយៈ តែរាមបុត្រម្នាក់ឯងទេ ។ បេ ។ សតិ...សមាធិ.. បញ្ញា សូម្បីយើងក៏មានបញ្ញាដូច្នោះដែរ តែទុកជាយ៉ាងដូចម្ដេចក៏ដោយ យើងត្រូវតែតម្កល់ព្យាយាមដើមី្ប​​ធ្វើ​ឲ្យជាក់ច្បាស់ នូវធម៌ដែលឧទ្ទករាមបុត្រ ញុំាងអ្នកដទៃឲ្យដឹងថាអាត្មាអញបានធ្វើ​ឲ្យ​ជាក់ច្បាស់ ដោយប្រាជ្ញាដ៏ឧត្ដមដោយខ្លួនឯង ដូច្នេះឲ្យខាងតែបាន ។ ម្នាលរាជកុមារ​​មិនយូរប៉ុន្មាន តថាគតនោះបានធ្វើជាក់ច្បាស់នូវធម៌នោះ ដោយប្រាជ្ញាដ៏ឧត្តមដោយ​ខ្លួនឯងយ៉ាងឆាប់រហ័ស ។ ម្នាលរាជកុមារ លំដាប់នោះ តថាគតបានចូរទៅរកឧទ្ទករាមបុត្រ លុះចូលទៅដល់ហើយ បានពោលនឹងឧទ្ទករាមបុត្រយ៉ាងនេះថាម្នាលអាវុសារាមៈ​ លោកបានធ្វើឲ្យជាក់ច្បាស់នូវធម៌នេះ ដោយប្រាជ្ញាដ៏ឧត្ដមដោយខ្លួនឯង ហើយញុំាងអ្នកដទៃឲ្យដឹងបានត្រឹមតែប៉ុណ្ណោះទេឬ ។ ឧទ្ទកតាបសឆ្លើយតបថា ម្នាលអាវុសោ យើងបានធ្វើឲ្យជាក់ច្បាស់នូវធម៌នេះ ដោយប្រាជ្ញាដ៏ឧត្ដមដោយ​ខ្លួន​ឯង ហើយញុំាងអ្នកដទៃឲ្យដឹងបានត្រឹមតែប៉ុណ្ណោះទេ ។ ម្នាលអាវុសោ ខ្ញុំឯងក៏ធ្វើ​ជាក់ច្បាស់នូវធម៌នេះដោយប្រាជ្ញាដ៏ឧត្ដមដោយខ្លួនឯងតែប៉ុណ្ណោះដែរ ។ ម្នាលអាវុសោ យើងពេញជាមានលាភហើយ ម្នាលអាវុសោ ភាពជាមនុស្សយើងបានដោយល្អហើយ ពួកយើងបានឃើញសព្រហ្មចារីបុគ្គល ប្រហែលដូចជាអ្នកដ៏មាន​អាយុ ព្រោះហេតុនោះ យើងរាមបុត្រ បានធ្វើឲ្យជាក់ច្បាស់ដោយប្រាជ្ញាដ៏ឧត្ដមដោយខ្លួនឯង ហើយញុំាងអ្នកដទៃឲ្យដឹងច្បាស់នូវធម៌ណា អ្នកក៏បានធ្វើឲ្យជាក់ច្បាស់នូវធម៌នោះ ដោយប្រាជ្ញដ៏ឧត្ដមដោយខ្លួនឯងដូច្នោះដែរ អ្នកបានធ្វើឲ្យជាក់ច្បាស់នូវធម៌ណា ដោយប្រាជ្ញាដ៏ឧត្តមដោយខ្លួនឯង យើងរាមៈ ក៏ធ្វើឲ្យជាក់ច្បាស់ដោយប្រាជ្ញាដ៏ឧត្ដម ដោយខ្លួនឯង ហើយញុំាងអ្នកដទៃឲ្យដឹងច្បាស់នូវធម៌នោះដែរ​ព្រោះហេតុនោះ យើងរាមៈ បានដឹងធម៌ណាអ្នកក៏ដឹងធម៌នោះដែរ អ្នកដឹងធម៌ណា យើងរាមៈ ក៏ដឹងធម៌នោះដែរ ព្រោះហេតុនោះយើងរាមៈយ៉ាងណាអ្នកក៏យ៉ាងនោះដែរអ្នកយ៉ាងណា យើងរាមៈក៏យ៉ាងនោះដែរ ម្នាលអាវុសោ ឥឡូវនេះ អ្នកចូរមកចុះ ចូរអ្នករក្សាគណៈនេះចុះ ។ ម្នាលរាជកុមារ ព្រោះហេតុនោះឧទ្ទករាមបុត្រ កាលជាសព្រហ្មចារីរបស់តថាគត បានតាំងតថាគតក្នុងតំណែងជាអាចារ្យ ហើយក៏បូជាតថាគតដោយការបូជាដ៏លើសលុប ។ ម្នាលរាជកុមារ តថាគតនោះមានសេចកី្ដត្រិររិះយ៉ាងនេះថា ធម៌នេះមិនមែនប្រព្រឹត្តទៅ ដើមី្បសេចកី្ដនឿយណាយ មិនមែនប្រព្រឹត្តទៅ ដើមី្បប្រាសចាករាគៈ មិនមែនប្រព្រឹត្តទៅ ដើមី្បសេចកី្ដរំលត់ មិនមែនប្រព្រឹត្តទៅ ដើមី្បស្ងប់រម្ងាប់​ មិនមែនប្រព្រឹត្តទៅ ដើមី្បសេចកី្ដចេះដឹង មិនមែន​ប្រព្រឹត្តទៅ ដើមី្បត្រាស់ដឹងមិនមែនប្រព្រឹត្តទៅ ដើមី្បព្រះនិព្វាន គ្រាន់តែប្រព្រឹត្តទៅ ដើមី្បកើតក្នុងនេវសញ្ញានាសញ្ញាយតនភពប៉ុណ្ណោះ ។ ម្នាលរាជកុមារ​ តថាគតនោះឯង មិនពេញចិត្តនឹងធម៌នោះ បានគេចចេញចាកធម៌នោះហើយចៀសចេញទៅ ។</p>
        <p><a class='ref km' id='km252' href='#km252'>២៥២</a>ម្នាលរាជកុមារ តថាគតនោះឯង កាលស្វែងរកកឹកុសលសន្តិវរបទដ៏ប្រសើរ ត្រាច់ទៅកាន់ចារិក ក្នុងដែនមគធៈដោយលំដាប់ សំដៅទៅឯឧរុវេលាប្រទេសនានិគម ។ ក្នុងទីនោះ តថាគតបានឃើញនូវភូមិភាគគួរជាទីត្រេកអរផង នូវ​ដងព្រៃដែលត្រជាក់ត្រជុំផងនូវស្ទឹងកំពុងហូរមានទឹកដ៏ត្រជាក់ មានកំពង់រាបស្មើ គួរ​ជាទីរីករាយផងទាំងគោចរគ្រាម ក៏តាំងនៅដោយជុំវិញ ។ ម្នាលរាជកុមារ តថាគតនោះមានសេចកី្ដត្រិះរិះយ៉ាងនេះថា ភូមិភាគគួរជាទីត្រេកអរហ្ន៎ ដងព្រៃក៏ត្រជាក់ត្រជុំ​ទាំងស្ទឹងដែលកំពុងហូរមានទឹកត្រជាក់ មានកំពង់រាបស្មើគួរជាទីរីករាយ ទាំងគោចរ​គ្រាម ក៏តាំងនៅដោយជុំវិញ ទីនេះហ្ន៎ល្មមតាំងសេចកី្ដព្យាយាមរបស់កុលបុត្រអ្នកមានប្រយោជន៍ ដោយសេចកី្ដព្យាយាម ។ ម្នាលរាជកុមារ តថាគតនោះ បានអង្គុយ​សំចតនៅក្នុងទីនោះ ដោយគិតថា ទីនេះល្មមតាំងសេចកី្ដព្យាយាមបាន ។ មិនមែនប្រព្រឹត្តទៅ ដើមី្បព្រះនិព្វាន គ្រាន់តែប្រព្រឹត្តទៅ ដើមី្បកើតក្នុងនេវសញ្ញានាសញ្ញាយតនភពប៉ុណ្ណោះ ។ ម្នាលរាជកុមារ តថាគតនោះឯង មិនពេញចិត្តនឹងធម៌នោះ បាន​គេចចេញចាកធម៌នោះហើយចៀសចេញទៅ ។</p>
        <p><a class='ref km' id='km252' href='#km252'>២៥២</a>ម្នាលរាជកុមារ តថាគតនោះឯង កាលស្វែងរកកឹកុសលសន្តិវរបទដ៏ប្រសើរ ត្រាច់ទៅកាន់ចារិក ក្នុងដែនមគមធៈដោយលំដាប់ សំដៅទៅឯឧរុវេលាប្រទេសនានិគម ។ ក្នុងទីនោះ តថាគតបានឃើញនូវភូមិភាគគួរជាទីត្រេកអរផង នូវ​ដងព្រៃដែលត្រជាក់ត្រជុំផងនូវស្ទឹងកំពុងហូរមានទឹកដ៏ត្រជាក់ មានកំពង់រាបស្មើ គួរ​ជាទីរីករាយផងទាំងគោចរគ្រោម ក៏តាំងទៅដោយជុំវិញ ។ ម្នាលរាជកុមារ តថាគតនោះមានសេចកី្ដត្រិះរិះយ៉ាងនេះថា ភូមិគួរជាទីត្រេកអរហ្ន៎ ដងព្រៃក៏ត្រជាក់ត្រជុំ​ទាំងស្ទឹងដែលកំពុងហូរមានទឹកត្រជាក់ មានកំពង់រាបស្មើគួរជាទីរីរាយ ទាំងគោចរគ្រាម ក៏តាំងនៅដោយជុំវិញ ទីនេះហ្ន៎ល្មមតាំងសេចកី្ដព្យាយាមរបស់កុសលបុត្រអ្នកមាន​ប្រយាជន៍ ដោយសេចកី្ដព្យាយាម ។ ម្នាលរាជកុមារ តថាគតនោះ បានអង្គុយសំចត​នៅក្នុងទីនោះ ដោយគិតថា ទីនេះល្មមតាំងសេចកី្ដព្យាយាមបាន ។ កាម សេចកី្ដស្រេកឃ្លាន ព្រោះកាម នឹងសេចកី្ដក្រហល់ក្រហាយព្រោះកាមក្នុងកាមទាំងឡាយ កាមនោះជារបស់ដែលសមណព្រាហ្មណ៍ទាំងនោះ មិនបានលះបង់ដោយប្រពៃ នឹង​មិនបានធ្វើឲ្យស្ងប់រម្ងាប់ដោយប្រពៃដ៏ខាងព្ធដ៏ខាងក្នុង ។ ប្រសិនបើពួកសមណព្រហ្ម​ណ៍ដ៏ចំរើននោះបានទទួលវេទនា ជាទុក្ខ ដ៏ក្លៀវក្លា ខ្លោចផ្សា ដែលកើតអំពីសេចកី្ដព្យាយាម ពួកសមណព្រាហ្មណ៍ទាំងនោះ មិនគួរដើមី្បនឹងដឹង ដើមី្បនឹងឃើញ ដើមី្បត្រាស់ដឹងនូវព្រះនិព្វានដ៏ប្រសើរបានឡើយ ។ ទោះបីពួកសមណព្រាហ្មណ៍ដ៏ចំរើននោះ មិនបានទទួលទុក្ខវេទនា ដ៏ក្លៀវក្លាខ្លោចផ្សា ដែលកើតអំពីសេចកី្ដព្យាយាមទេ ពួកសមណព្រាហ្មណ៍ទាំងនោះ ក៏មិនគួរដើមី្បនឹងដឹង ដើមី្បនឹងឃើញ ដើមី្បត្រាស់ដឹង នូវព្រះនិព្វានដ៏ប្រសើរបានឡើយ ។ ម្នាលរាជកុមារ នេះឯងឧបមាជាដំបូង មិនសូវជាអស្ចារ្យណាស់ណា ដែលតថាគតមិនធ្លាប់បានឮមកពីមុន មកប្រាកដដលតថាគត ។</p>
        <p><a class='ref km' id='km254' href='#km254'>២៥៤</a>ម្នាលរាជកុមារ មានឧបមាទី ២ ដទៃទៀតដែលមិនសូវជាអស្ចារ្យណាស់ណា តថាគតមិនធ្លាប់បានឮមកពីមុន ក៏បានកើតប្រាកដដល់តថាគត ។ ម្នាលរាជកុមារ ដូចឈើស្រស់ប្រកបដោយផ័រដែលគេដាក់លើគោកនៅឆ្ងាយពីទឹក ។ កាលបុរសគិតថា យើងនឹងកាន់យកឈើពំនួតខាងលើមកពួកឲ្យកើ​តភ្លើង នឹងធ្វើតេ​ជោធាតុឲ្យកើតប្រាកដឡើង ។ ម្នាលរាជកុមារ អ្នកសំគាល់សេចកី្ដនោះថាដូចម្ដេច​បុរសនោះកាលកាន់យកឈើពំនួតខាងលើ មកពួកនឹងឈើស្រស់ប្រកបដោយជ័រ ដែលគេដាក់លើគោក នៅឆ្ងាយពីទឹកឯណោះ នឹងពួកឲ្យកើតភ្លើង នឹងធ្វើតេជោធាតុ​ឲ្យកើតបានឬទេ ។ បពិត្រព្រះអង្គដ៏ចំរើនហេតុនុ៎ះមិនកើតទេ រឿងនោះព្រោះហេតុអ្វី​បពិត្រព្រះអង្គដ៏ចំរើនព្រោះឈើឯណោះនៅស្រស់ប្រកបដោយជ៍រពិតមែន តែគេដាក់លើគោកនៅឆ្ងាយពីទឹក ឯបុរសនោះ គ្រាន់តែបានភាគនៃសេចកី្ដលំបាក នឹងសេចកី្ដចង្អៀតចង្អល់ប៉ុណ្ណោះ ។ ម្នាលរាជកុមារ សេចកី្ដនេះ មានឧបមេយ្យដូច ពួកសមណ​ព្រាហ្មណ៍ណាមួយ ចៀសចេញចាកកាមទាំងឡាយដោយកាតយហើយ តែសមណព្រាហ្មណ៍នោះ មានសេចកី្ដពេញចិត្ត ព្រោះកាម សេចកី្ដស្នេហាព្រោះកាម សេចកី្ដជ្រប់ព្រោះកាម សេចកី្ដស្រេកឃ្លានព្រោះកាម នឹងសេចកី្ដក្រហល់ក្រហាយព្រោះកាមក្នុងវត្ថុកាមទាំងឡាយ ទាំងកាមនោះ សមណព្រាហ្មណ៍ទាំងនោះមិនបាន​លះបង់ដោយប្រពៃ ទាំងមិនបានធ្វើឲ្យស្ងប់រម្ងាប់ដោយប្រពៃ ។ ទោះបីពួកសមណ​ព្រាហ្មណ៍ដ៏ចំរើនទាំងនោះ បានទទួលវេទនា ជាទុក្ខដ៏ក្លៀវក្លា ខ្លោចផ្សា ដែលកើតអំពីសេចកី្ដព្យាយាម ពួកសមណព្រាហ្មណ៍ទាំងនោះ ក៏មិនគួរដើមី្បនឹងឃើញ ដើមី្ប​នឹងត្រាស់ដឹងនូវព្រះនិព្វានដ៏ប្រសើរបានឡើយ ។ បើទុកជាពួកសមណព្រាហ្មណ៍​ដ៏ចំរើនទាំងនោះ មិនបានសោយវេទនាជាទុក្ខដ៏ក្លៀវក្លាខ្លោចផ្សា ដែលកើតអំពីសេចកី្ដព្យាយាមនោះទេ ពួកសមណព្រាហ្មណ៍ទាំងនោះ ក៏មិនគួរដើមី្បនឹងដឹង ដើមី្បនឹងឃើញ ដើមី្បនឹងត្រាស់ដឹងនូវព្រះនិព្វានដ៏ប្រសើរបានឡើយ ។ ម្នាលរាជកុមារ នេះឯងជាឧបមាទី ២ មិនសូវជាអស្ចារ្យណាស់ណា ដែលតថាគតមិនធ្លាប់បានស្ដាប់មក​​អំពីមុនក៏កើតប្រាកដដល់តថាគត ។</p>
        <p><a class='ref km' id='km255' href='#km255'>២៥៥</a>ម្នាលរាជកុមារ មានឧបមាទី៣ ដទៃទៀត ដែលមិនសូវជាអស្ចារ្យណាស់ណា ដែលតថាគត មិនធ្លាប់បានស្ដាប់មកអំពីមុនក៏កើតប្រាកដដល់តថាគត ។ ម្នាលរាជកុមារ ដូចឈើស្ងួត ជាឈើពុកដែលគេដាក់លើគោក នៅឆ្ងាយពីទឹក ។ កាលបុរសគិតថា យើងនឹងកាន់យកឈើពំនួតខាងលើមកពួកឲ្យកើតភ្លើង នឹងធ្វើតេជោធាតុឲ្យកើតប្រាកដឡើង ។ ម្នាលរាជកុមារ អ្នកសំគាល់សេចកី្ដនោះដូចម្ដេចបុរសនោះ កាលកាន់យកឈើពំនួតខាងលើ មកពួកនឹងឈើស្ងួត ជាឈើពុក ដែល​គេដាក់លើគោក នៅឆ្ងាយពីទឹកឯណោះ នឹងពួកឲ្យកើតភ្លើង នឹងធ្វើតេជោធតុឲ្យកើតបានឬទេ ។ បពិត្រព្រះអង្គដ៏ចំរើន យ៉ាងនេះទើបកើតបាន រឿងនោះព្រោះហេតុ​អ្វី បពិត្រព្រះអង្គដ៏ចំរើន ព្រោះឈើស្ងួតឯណោះ ជាឈើពុក ថែមទាំងឈើនោះសោត គេដាក់លើគោកនៅឆ្ងាយពីទឹកផង ។ ម្នាលរាជកុមារ សេចកី្ដនេះ មានឧបសមេយ្យដូច ពួកសមណព្រាហ្មណ៍មួយ ចៀសចេញចាកកាមទាំងឡាយ ដោយកាយ​ហើយ ទាំងសេចកី្ដពេញចិត្តព្រោះកាម សេចកី្ដស្នេហាព្រោះកាម សេចកី្ដជ្រប់ព្រោះកាម សេចកី្ដស្រេកឃ្លានព្រោះកាម នឹងសេចកី្ដក្រហល់ក្រហាយព្រោះកាម ក្នុងវត្ថុកាមទាំងឡាយ សមណព្រាហ្មណ៍ទាំងនោះ ក៏បានលះបង់ដោយប្រពៃ បានធ្វើឲ្យស្ងប់រម្ងាប់ដោយប្រពៃ នូវវត្ថុកាមនោះ ព្ធដ៏ខាងក្នុង ។ ទោះបីពួកសមណព្រាហ្មណ៍ ដ៏ចំរើនទាំងនោះ បានទទួលវេទនា ជាទុក្ខ ដ៏ក្លៀវក្លា ខ្លោចផ្សា ដែលកើតអំពីសេចកី្ដ​ព្យាយាមពួកសមណព្រាហ្មណ៍ទាំងនោះ ក៏គួរដើមី្បនឹងដឹង ដើមី្បនឹងឃើញដើមី្បត្រាស់ដឹង នូវព្រះនិព្វានដ៏ប្រសើរបាន ។ បើទុកជាពួកសមណព្រាហ្មណ៍ដ៏ចំរើនទាំង​នោះ មិនបានទទួលវេទនាជាទុក្ខដ៏ក្លៀវក្លាខ្លោចផ្សា ដែលកើតអំពីសេចកី្ដព្យាយាមទេ​ពួកសមណព្រាហ្មណ៍ទាំងនោះ ក៏គួរដើមី្បនឹងដឹង ដើមី្បនឹងឃើញ ដើមី្បត្រាស់ដឹង នូវព្រះនិព្វាន​ដ៏ប្រសើរបាន ។ ម្នាលរាជកុមារ នេះឯងជាឧបមាទី៣ មិនសូវជាអស្ចារ្យ​ណាស់ណា ដែលតថាគត​មិនធ្លាប់បានស្ដាប់មកអំពីមុនក៏កើតប្រាកដដល់តថាគត ។ ម្នាលរាជកុមារ ឧបមាទាំង ៣ ប្រការនេះឯងហើយ មិនសូវជាអស្ចារ្យណាស់ណា ដែលតថាគតមិនធ្លាប់បានស្ដាប់មកអំពីមុន ក៏កើតប្រាកដដល់តថាគត ។</p>
        <p><a class='ref km' id='km256' href='#km256'>២៥៦</a>ម្នាលរាជកុមារ តថាគតនោះមានសេចកី្ដត្រិះរិះយ៉ាងនេះថាបើដូច្នោះ គួរអាត្មាអញខាំធេ្មញដោយធ្មេញ ទល់ពិតានដោយអណ្ដាតសង្កត់សង្កិន បៀតបៀន​ដុតកំដៅចិត្តដោយចិត្ត ។ ម្នាលរាជកុមារ តថាគតនោះឯង ខាំធ្មេញដោយធ្មេញ ទល់​ពិតានដោយអណ្ដាតសង្កត់សង្កិន បៀតបៀន ដុតកំដៅចិត្តដោយចិត្ត ។ ម្នាលរាជកុមារកាលតថាគតនោះ ខាំធ្មេញដោយធ្មេញ ទល់ពិតានដោយអណ្ដាតសង្កត់សង្កិន​បៀតបៀន ដុតកំដៅចិត្តដោយចិត្ត ញើសក៏ហូរចេញតាមក្លៀកទាំងសងខាង ។ ម្នាល​រាជកុមារ បុរសដែលមានកំឡាំង គប្បីចាប់បុរសមានកំឡាំងខ្សោយជាង ព្ធក៏ក្បាល​ឬ​កហើយ សង្កត់សង្កិនបៀតបៀន ញាំញីយ៉ាងណា ម្នាលរាជកុមារ កាលតថាគតខាំ​ធ្មេញ ទល់ពិតានដោយអណ្ដាត សង្កត់សង្កិន បៀតបៀនដុតកំដៅចិត្តដោយចិត្តដោយចិត្ត ញើសក៏ហូរចេញតាមក្លៀកទាំងសងខាងក៏ដូច្នោះដែរ ។ ម្នាលរាជកុមារ សេចកី្ដព្យាយាមដែលតថាគតបានប្រារព្ធហើយក៏មិនធូរថយ សតិដែលតថាគតបាន​តម្កល់មាំមួនហើយ ក៏មិនរាមមាយប៉ុន្តែកាយរបស់តថាគត នៅតែក្រវល់ក្រវាយ មិនបានស្ងប់រម្ងាប់កើតព្រោះសេចកី្ដព្យាយាម ដោយសេចកី្ដព្យាយាមដ៏លំបាកនោះ មក​បណ្ដាលចាក់ដោត ។</p>
        <p><a class='ref km' id='km257' href='#km257'>២៥៧</a>ម្នាលរាជកុមារ តថាគតនោះមានសេចកី្ដត្រិះរិះយ៉ាននេះថា បើដូច្នោះ អាត្មាអញគួរតែសំឡឹងឈាន គឺមិនដកដង្ហើមជាអារម្មណ៍ ។ ម្នាលរាជកុមារ​តថាគតនោះឯង ក៏បានអត់ខ្យល់អស្សាសបស្សាសៈតាមមុខទ្ធារនឹងតាមនាសិក ។ ម្នាលរាជកុមារ កាលតថាគតអត់ខ្យល់អស្សាសបស្សាសៈតាមមុខទ្វារនឹងនាសិក សំឡេងខ្យល់ដែលចេញតាមកណ្ណសោត ខ្លាំងលើសប្រមាណ ។ ដូចជាស្នប់របស់ជាងលោហជាតិដែលកំពុងសប់ តែងមានសំឡេងខ្លាំងយ៉ាងណា ម្នាលរាជកុមារ កាលតថាគតអត់ខ្យល់អស្សាសបស្សាសៈតាមមុខទ្វារនឹងតាមនាសិក សំឡេងខ្យល់​ដែលចេញតាមកណ្ណសោត ក៏ខ្លាំងលើសប្រមាណយ៉ាងនោះដែរ ។ ម្នាលរាជកុមារ តែសេចកី្ដព្យាយាមដែលតថាគតបានប្រារព្ធហើយ មិនធូរថយ សតិដែលតថាគតតម្កល់មាំហើយ ក៏មិនរាយមាយ ប៉ុន្ដែកាយរបស់តថាគត នៅតែក្រវល់ក្រវាយ មិនបានស្ងប់រម្ងាប់ កើតព្រោះសេចកី្ដព្យាយាម ដោយសេចកី្ដព្យាយាមដ៏លំបាកនោះឯង មកបណ្ដាលចាក់ដោត ។</p>
        <p><a class='ref km' id='km258' href='#km258'>២៥៨</a>ម្នាលរាជកុមារ តថាគតនោះមានសេចកី្ដត្រិះរិះយ៉ាងនេះថាបើដូច្នោះ អាត្មាអញគួរសំឡឹងឈានគឺមិនដកដង្ហើយជាអារម្មណ៍ទៀត ។ ម្នាលរាជកុមារ តថាគតនោះ អត់ខ្យល់អស្សាសបស្សាសៈតាមមុខទ្វារតាមនាសិកនឹងកណ្ណសោត ។ ម្នាលរាជកុមារ កាលតថាគតនោះអត់ខ្យល់អស្សាសបស្សាសៈតាមមុខទ្វារ តាមនាសិកនឹងកណ្ណសោត ខ្យល់យ៉ាងខ្លាំងលើសប្រមាណ ក៏វិលមកចាក់ដោតត្រង់ក្បាល់ ។ ម្នាលរាជកុមារ បុរសដែលមានកំឡាំង គប្បីចោះក្បាល ដោយដែកស្រួចដ៏មុត យ៉ាង​ណា ម្នាលរាជកុមារ កាលតថាគត អត់ខ្យល់អស្សាសបស្សាសៈតាមមុខទ្វារ តាមនាសិកនឹងតាមកណ្ណសោត ខ្យល់យ៉ានខ្លាំងលើសប្រមាណ ក៏វិលត្រឡប់មកចាក់ដោត​ក្បាល យ៉ាងនោះដែរ ។ ម្នលរាជកុមារ ប៉ុន្តែសេចកី្ដព្យាយាម ដែលតថគតបានប្រារព្ធ​ហើយក៏មិនធូរថយ​សតិដែលតថាគតបានតម្កល់មាំហើយ ក៏មិនរាយមាយប៉ុន្តែកាយ​របស់តថាគត នៅតែក្រវល់ក្រវាយ មិនបានស្ងប់រម្ងាប់កើតព្រោះសេចកី្ដព្យាយាម ដោយសេចកី្ដព្យាយាមដ៏លំបាកនោះ មកបណ្ដាលចាកដោត ។</p>
        <p><a class='ref km' id='km259' href='#km259'>២៥៩</a>ម្នាលរាជកុមារ តថាគតនោះមានសេចកី្ដត្រិះរិះយ៉ាងនេះថា បើដូច្នោះ អាត្មាអញគួរតែសំឡឹងឈាន គឺមិនដកដង្ហើមជាអារម្មណ៍ទៀត ។ ម្នាលរាជកុមារ តថាគតនោះឯង បានអត់ខ្យល់អស្សាសបស្សាសៈ តាមមុខទ្វារ តាមនាសិកនឹងតាម​កណ្ណសោត ។ម្នាលរាជកុមារ កាលតថាគតបានអត់ខ្យល់អស្សាសបស្សាសៈតាមមុខ​ទ្វារតាមនាសិកនឹងតាមកណ្ណសោតហើយ វេទនាកើតក្នុងក្បាលព្ធដ៏ក្បាលខ្លាំងលើស​ប្រមាណ ។ ម្នាលរាជកុមារ ដូចបុរសមានកំឡាំងគប្បីចងត្របែងនូវចំណងក្បាលព្ធដ៏​ក្បាល ដោយព្រ័ត្រដ៏មាំ ( យ៉ាងណា ) ម្នាលរាជកុមារ កាលតថាគតបានអត់ខ្យល់អស្សាសបស្សាសៈតាមមុខទ្វារតាមនាសិកនឹងតាមកណ្ណហសោតហើយ វេទនាកើត​ក្នុងក្បាលព្ធដ៏ក្បាលដ៏ខ្លាំងលើសប្រមាណ ក៏ដូច្នោះដែរ ។ ម្នាលរាជកុមារ ប៉ុន្តែសេចកី្ដព្យាយាមដែលតថាគតបានប្រារព្ធហើយ ក៏មិនធូរថយ សតិដែលតថាគតបានតម្កល់មាំហើយ ក៏មិនរាយមាយ ប៉ុន្តៃកាយរបស់តថាគតនៅតែក្រវល់មិនក្រវាយទាន់​ស្ងប់រម្ងាប់ កើតព្រោះសេចកី្ដព្យាយាម ដោយសេចកី្ដព្យាយាមដ៏មាំនោះឯង មកបណ្ដាលចាក់ដោត ។</p>
        <p><a class='ref km' id='km260' href='#km260'>២៦០</a>ម្នាលរាជកុមារ តថាគតនោះឯង ក៏មានសេចកី្ដត្រិះរិះយ៉ាងនេះថា បើ​ដូច្នោះ គួរតែអាត្មាអញសំឡឹងឈាន គឺមានដកដង្ហើមជាអារម្មណ៍ទៀត ។ ម្នាល​រាជកុមារ តថាគតនោះឯង បានអត់ខ្យល់អស្សាសបស្សាសៈតាមមុខទ្វារ តាមនាសិកនឹងតាមកណ្ណសោត ។ ម្នាលរាជកុមារ កាលតថាគតបានអត់ខ្យល់អស្សាសបស្សាសៈតាមមុខទ្វារតាមសិកនឹងកណ្ណសោត ខ្យល់លើសប្រមាណក៏កាត់នូវដំបារផ្ទៃ ។ ម្នាល​រាជកុមារ ដូចជាបុរសជាអ្នកសម្លាប់គោកី្ដ អ្នកជំនួយរបស់បុរសសម្លាប់គោកី្ដ ជាអ្នក​ប្រសប់វាងវៃ កាត់ដំបារផ្ទៃគោ ដោយកាំបិតសម្រាប់កាត់ពន្លះនូវសាច់គោដ៏មុត ( យ៉ាងណា ) ម្នាលរាជកុមារ កាលតថាគតបានអត់ខ្យល់អស្សាសបស្សាសៈតាមមុខទ្វារ តាមនាសិកនឹងតាមកណ្ណសោត ខ្យល់ខ្លាំលើសប្រមាណ ក៏កាត់នូវដំបារផ្ទៃ​ក៏​ដូច្នោះដែរ ។​ ម្នាលរាជកុមារ ប៉ុន្តែសេចកី្ដព្យាយាមដែលតថាគតបានប្រារព្ធហើយ មិនធូរថយ សតិដែលតថាគតបានតំកល់មាំហើយ ក៏មិនបានរាយមាយប៉ុន្តែកាយរបស់តថាគត នៅតែក្រវល់ក្រវាយ មិនបានស្ងប់រម្ងាប់ កើតព្រោះសេចកី្ដព្យាយាម​ ដោយសេចកី្ដព្យាយាមដ៏លំបាកនោះឯង មកបណ្ដាលចាក់ដោត ។</p>
        <p><a class='ref km' id='km261' href='#km261'>២៦១</a>ម្នាលរាជកុមារ តថាគតនោះមានសេចកី្ដត្រិះរិះយ៉ាងនេះថាបើដូច្នោះ​គួរតែអាត្មាអញសំឡឹងឈានគឺមិនដកដង្ហើយជាអារម្មណ៍ទៀត ។ ម្នាលរាជកុមារ តថាគតនោះឯង បានអត់ខ្យល់អស្សាសបស្សាសៈតាមមុខទ្វារ តាមនាសិកនឹងតាម​កណ្ណសោត ។ ម្នាលរាជកុមារ កាលតថាគតអត់ខ្យល់អស្សាសបស្សាសៈតាមមុខទ្វារ​តាមនាសិកនឹងតាមកណ្ណសោត សេចកី្ដក្កៅក្រហាយដ៏ខ្លាំងលើសប្រមាណក៏កើតមានក្នុងកាយ​ ។ ម្នាលរាជកុមារ​ ដូចជាបុរសមានកំឡាំង ២ នាក់ ចាប់បុរសដែលមាន​កំឡាំងខ្សោយត្រង់ដើមដៃម្ខាងម្នាក់ ហើយគប្បីឆ្អើរឲ្យក្រហល់ក្រហាយក្នុងរណ្ដៅរងើកភ្លើង ( យ៉ាងណា ) ម្នាលរាជកុមារ កាលតថាគតអត់ខ្យល់អស្សាសបស្សាសៈតាមមុខទ្វារ តាមនាសិកនឹងកណ្ណសោតហើយសេចកី្ដក្ដៅក្រហល់ក្រហាយ ខ្លាំងលើសប្រមាណក៏កើតមានក្នុងកាយដូច្នោះឯង ។ ម្នាលរាជកុមារ ប៉ុន្ដែសេចកី្ដព្យាយាមដែលតថាគតបានប្រារព្ធហើយ ក៏មិនធូរថយ សតិដែលតថាគតបានតំកល់​មាំហើយក៏មិនបានរាយមាយ ប៉ុន្ដែកាយរបស់តថាគត នៅតែក្រវល់ក្រវាយមិនស្ងប់រ​ម្ងាប់ កើតព្រោះសេចកី្ដព្យាយាម ដោយសេចកី្ដព្យាយាមដ៏មាំនោះឯង មកបណ្ដាល​ចាក់ដោត ។</p>
        <p><a class='ref km' id='km262' href='#km262'>២៦២</a>ម្នាលរាជកុមារ គ្រានោះ ពួកទេវតាឃើញតថាគតហើយបាននិយាយ​គ្នាយ៉ាងនេះថា ព្រះសមណគោតមធ្វើមរណកាលទៅហើយ ។ ទេវតាពួកខ្លះបាននិយាយគ្នាយ៉ាងនេះថា ព្រះសមណគោតមមិនទាន់ធ្វើមរណកាលទេ តែព្រះសមណគោតម នឹងធ្វើមរណកាលឥឡូវនេះ ។ ទេវតាពួកខ្លះនិយាយគ្នាយ៉ាងនេះថា​ព្រះសមណគោតមមិនទាន់ធ្វើមរណកាលទេ ទាំងមិនធ្វើមរណកាល ក្នុងកាលឥឡូវនេះដែរព្រះសមណគោតមជាព្រះអរហន្ត នុ៎ះជាវិហារធម៌ទេតើ សភាពយ៉ាងនេះ រមែងមានដល់ព្រះអរហន្ត ។</p>
        <p><a class='ref km' id='km263' href='#km263'>២៦៣</a>ម្នាលរាជកុមារ តថាគតនោះមានសេចកី្ដត្រិះរិះយ៉ាងនេះថា បើដូច្នោះ គួរតែអាត្មាអញប្រតិបត្តិដើមី្បផ្ដាច់បង់អាហារ ដោយប្រការទាំងពួង ។ ម្នាល​រាជកុមារ លំដាប់នោះ ពួកទេវតាទាំងនោះបានចូលមករកតថាគតហើយ នាំគ្នានិយាយយ៉ាងនេះថា បពិត្រអ្នកនិទ៌ុក្ខអ្នកកុំប្រតិបតិ្តដើមី្បផ្ដាច់បង់អាហារ ដោយប្រការទាំងពួងឡើយ ។ បពិត្រអ្នកនិទ៌ុក្ខ ប្រសិនបើអ្នកនឹងប្រតិបត្តិដើមី្បផ្ដាច់បង់អាហារ ដោយប្រការទាំងពួងហើយ ពួកយើងនឹងបញ្ចូលឪជាទិព្វតាមរន្ធរោមរបស់​អ្នកនឹងញុំាងអ្នកឲ្យរស់ជាដោយឪជាទិព្វនោះ ។ ម្នាលរាជកុមារ តថាគតនោះមានសេចកី្ដត្រិះរិះយ៉ាងនេះថាបើអាត្មាអញនឹងប្ដេជ្ញាចំពោះពួកទេវតាថាជាអ្នកមិនបរិភោគ ដោយប្រការទាំងពួងទៅ ពួកទេវតាទាំងនេះនឹងបញ្ចូលឪជាទិព្វតាមរន្ធរោម​របស់អាត្មាអញ ចំណែកខាងអាត្មាអញ គប្បីញុំាងជីវតឲ្យរបស់រស់នៅដោយឪជាទិព្វនោះ ពាក្យនេះនឹងជាពាក្យកុហកនៃអាត្មាអញ ។ ម្នាលរាជកុមារ តថាគតនោះ ក៏​ឃាត់ពួកទេវតានោះហើយនិយាយថា ណ្ហើយ កុំឡើយ ។ ម្នាលរាជកុមារ តថាគតនោះមានសេចកី្ដត្រិះរិះយ៉ាងនេះថា បើដូច្នោះ គួរតែអាត្មាអញសម្រេចអាហារកិច្ច​បន្តិច ៗ ចំនួនជា្មមួយទូកដៃៗ ខ្លះ ប៉ុនសាច់គ្រាប់សណ្ដែកបាយខ្លះ ប៉ុនសាច់គ្រាប់ពពាយខ្លះ ប៉ុនសាច់គ្រាប់សណ្ដែកកង់ខ្លះ ពុំនោះសោតប៉ុនសាច់រលីងខ្លះ ។ ម្នាលរាជកុមារ តថាគតនោះក៏បានសម្រេចអាហារកិច្ចបន្តិច ៗ ចំនួនជាមួយទូកដៃ ៗ ខ្លះ ប៉ុន​សាច់គ្រាប់សណ្ដែកបាយខ្លះ ប៉ុនសាច់គ្រាប់ពពាយខ្លះ ប៉ុនសាច់គ្រាប់សណ្ដែកកង់​ខ្លះ ពុំនោះសោតប៉ុនសាច់រលីងខ្លះ ។ ម្នាលរាជកុមារ កាលតថាគតនោះសម្រេចអាហារកិច្ចបន្ថយចុះបន្តិចម្ដង ។ ចំនួនមួយទូកដៃ ៗ ខ្លះ ប៉ុនសាច់គ្រាប់សណ្ដែកបាយខ្លះ ប៉ុន​សាច់គ្រាប់ពពាយខ្លះ ប៉ុនសាច់គ្រាប់សណ្ដែកកង់ខ្លះ ពុំនោះសោតប៉ុនសាច់រលីងឈូកខ្លះ កាយ (របស់តថាគត ) ក៏ដល់នូវការស្គាំងស្គមខ្លាំងលើសប្រមាណ។</p>
        <p><a class='ref km' id='km264' href='#km264'>២៦៤</a>អវយវៈតូចនឹងអវយវៈធំ របស់តថាគត ប្រៀនដូចវល្លិមានថ្នាំងច្រើន​នឹងវល្លិមានថ្នាំងខ្មៅ ព្រោះទោសដែលមានអាហារតិចនោះឯង ។ ត្រគាករបស់តថាគត ( ក៏ស្ដៀតចូលគ្នា ) ដូចជាស្នាមជើងឪដ្ធព្រោះទោសដែលមានអាហារតិចនោះឯង ។ ទ្រនុងឆ្អឹងខ្នងរបស់តថាគតក៏រដិប ដូចខ្សែលួសដែលគេវេញចូលគ្នា ព្រោះទោសដែលមានអាហារតិចនោះឯង ។ របៀបឆ្អឹងជំនីតថាគត ក៏រគីមរតាមដូច​បង្កង់នៃសាលាចាស់ ដ៏រគីមគាម ព្រោះទោសដែលមានអាហារតិចនោះឯង ។ ប្រស្រី​ភ្នែកទាំងឡាយ របស់តថាគត ក៏ជ្រៅខូងចូលទៅក្នុងរណ្ដៅភ្នែក ដ៏ខូងជ្រៅចូលទៅ​ក្នុងអណ្ដូងទឹកដ៏ជ្រៅព្រោះទោសដែលមានអាហារតិចនោះឯង ។ សម្បុរស្បែកក្បាល​សម្រាប់ទទួលសម្ជស្សរបស់តថាគត ក៏ស្វិតជ្រីវទៅ ដូចផ្លែឃ្លោកខ្ចីដែលគេកាត់ចេញ​អំពីទង ហើយក៏ស្វិតស្រពោនទៅ ដោយខ្យល់នឹងកំដៅព្រោះទោសដែលមានអាហារ​តិចនោះឯង ។ ម្នាលរាជកុមារ តថាគតនោះឯងគិតថា អាត្មាអញនឹងស្ទាបស្បែកពោះ ក៏ចាប់ត្រូវឆ្អឹងខ្នងវិញ គិតថាអាត្មាអញនឹងស្ទាបឆ្អឹងខ្នង ក៏ចាប់ត្រូវស្បែកពោះវិញ ។ ម្នាលរាជកុមារស្បែកពោះរបស់តថាគតជាប់គ្នាដរាបនឹងឆ្អឹងខ្នង ព្រោះទោស​ដែលមានអាហារតិចនោះឯង ។ ម្នាលរាជកុមារ តថាគតនោះឯងគិតថា នឹងបន្ទោបង់នូវវច្ចៈឬមូត្រ ក៏ដួលពោបនៅក្នុងទីនោះ ព្រោះទោសដែលមានអាហារតិច​នោះឯង ។ ម្នាលរាជកុមារ តថាគតនោះឯង កាលធ្វើកាយខ្លះឲ្យស្រួល ទើបស្ទាបខ្លួន​ដោយដៃ ។​ ម្នាលរាជកុមារ កាលតថាគតនោះស្ទាបខ្លួនដោយបាតដៃទៅ រោមទាំងឡាយ សុទ្ធតែមានឫស ស្អុយធ្លាក់ចេញពីកាយ ព្រោះទោសដែលមានអាហារតិចនោះឯង ។ ម្នាលរាជកុមារ គ្រានោះ មនុស្សទាំងឡាយ ឃើញតថាគតហើយក៏នាំ​គ្នានិយាយយ៉ាងនេះថា ព្រះសមណគោតមមានសម្បុរខ្មៅ ។ មនុស្សទាំងឡាយពួកខ្លះ នាំគ្នានិយាយយ៉ាងនេះថា ព្រះសមណគោតមមិនមែនមានសម្បុរសខ្មៅទេ ព្រះ​សមណគោតមមានសម្បុរសណ្ដែកបាយទេតើ ។ មនុស្សទាំងឡាយពួកខ្លះ និយាយគ្នាយ៉ាងនេះថា ព្រះសមណគោតមមិនមែនមានសម្បុរសខ្មៅទេ ទាំងមិនមែនមានសម្បុរសសណ្ដែកបាយគឺព្រះសមណគោតមមានសម្បុរប្រផែះទេតើ ។ ម្នាលរាជកុមារ ឆវិវ័ណ្ណរបស់តថាគត ដ៏បរិសុទ្ធផូរផង់ដល់ម្ល៉ោះ ហើយត្រឡប់ទៅជាអាប់អន់ទៅវិញ ព្រោះទោសដែលមានអាហារតិចនោះឯង ។</p>
        <p><a class='ref km' id='km265' href='#km265'>២៦៥</a>ម្នាលរាជកុមារ តថាគតនោះមានសេចកី្ដត្រិះរិះយ៉ាងនេះថា ពួកសមណព្រាហ្មណ៍ណាមួយ ក្នុងអតីតកាល បានទទួលវេទនាជាទុក្ខដ៏ក្លៀវក្លាខ្លោចផ្សា ដែលកើតអំពីសេចកី្ដព្យាយាម មានកំណត់តែត្រឹមប៉ុណ្ណោះ មិនលើសជានេះឡើយ ។ មួយទៀត ពួកសមណព្រាហ្មណ៍ណាមួយ ក្នុងអនាគតកាល នឹងទទួលនវេទនាជា ទុក្ខដ៏ក្លៀវក្លាខ្លោចផ្សា ដែលកើតអំពីសេចកី្ដព្យាយាម មានកំណត់តែត្រឹមប៉ុណ្ណោះមិនលើសជានេះឡើយ ។ ពួកសមណព្រាហ្មណ៍ណា ក្នុងបច្ចុប្បន្នកំពុងទទួលវេទនា ជាទុក្ខដ៏ក្លៀវក្លាខ្លោចផ្សា ដែលកើតអំពីសេចកី្ដព្យាយាម មានកំណត់តែត្រឹមប៉ុណ្ណោះ មិនលើសជានេះឡើយ ។ តែទោះបីដូច្នោះ តថាគតក៏នៅតែមិនបានត្រាស់ដឹង នូវឧត្តរិមនុស្សធម៌ជាគុណវិសេសគួរដើមី្បឃើញ ដោយប្រាជ្ញារបស់ព្រះអរិយ ដោយទុក្កកិរិយាដ៏ខ្លោចផ្សានេះបានឡើយ ទំនងផ្លូវត្រាស់ដឹង នឹងមានជាយ៉ាង​ដទៃទេដឹង ។</p>
        <p><a class='ref km' id='km266' href='#km266'>២៦៦</a>ម្នាលរាជកុមារ តថាគមតនោះមានសេចកី្ដត្រិះរិះយ៉ាងនេះថា យើងនៅ​ចាំបាន កាលការ (ច្រត់ព្រះនង្គ័ល ) របស់សក្ភៈជាបិតាយើងអង្គុយនៅក្រោមម្លប់ជម្ពូ​ព្រឹក្សដ៏ត្រជាក់បានស្ងាត់ហើយចាកកាមទាំងឡាយ ស្ងាត់ហើយចាកអកុសលធម៌ទាំងឡាយ ក៏ចូលកាន់បឋមជ្ឈានមានវិតក្ភៈ មានបីតិនឹងសុខដែលកើតអំពីវិវេក ឪផ្លូវ​នេះទេដឹងជាផ្លូវនៃកិរិយាត្រាស់ដឹង ។ ម្នាលរាជកុមារ វិញ្ញាណដែលស្ទុះទៅតាមសតិ​ក៏កើតឡើងដល់តថាគតថា នេះហើយប្រាកដជាផ្លូវនៃការត្រាស់ដឹង ។ ម្នាលរាជកុមារ តថាគតនោះមានសេចកី្ដត្រិះរិះ យ៉ាងនេះថា អាត្មាអញខ្លាចសេចកី្ដសុខ ដែល​ជាសុខក្រៅអំពីកាមទាំងឡាយដែលជាសុខក្រៅអំពីអកុសលធម៌ទាំងឡាយដែរឬ ។​ម្នាលរាជកុមារតថាគតនោះមានសេចកី្ដត្រិះរិះយ៉ាងនេះថា អាត្មាអញមិនគួរខ្លាចសេចកី្ដសុខ ដែលជាសុខ ក្រៅអំពីកាមទាំងឡាយ ដែលជាសុខ ក្រៅអំពីអកុសលធម៌ទាំងឡាយ ។ ម្នាលរាជកុមារ តថាគតនោះមានសេចកី្ដត្រិះរិះយ៉ាងនេះថា សេចកី្ដសុខនោះ ដែលបុគ្គលមានរាងកាយដល់នូវសេចកី្ដស្គាំងស្គម លើសប្រមាណយ៉ាងនេះ មិនងាយនឹងធ្វើឲ្យសម្រេចបានឡើយ បើដូច្នោះ គួរតែអាត្មាបរិភោគអាហារដ៏​គ្រោតគ្រាតគឺបាយនឹងនំកុម្មាសឡើងវិញ ។ ម្នាលរាជកុមារ តថាគតនោះឯងក៏បានបរិភោគអាហារដ៏គ្រោតគ្រាតគឺបាយនឹងនំកុម្មាស ។ ម្នាលរាជកុមារសម័យនោះឯង ពួកបញ្ចវគ្គិយភិក្ខុដែលបម្រើថាគតដោយគិតថា ព្រះសមណគោតម បើត្រាស់ដឹងធម៌ណា នឹងសំដែងធម៌នោះប្រាប់ដល់យើងទាំងឡាយ ។ ម្នាលរាជកុមារ កាលនោះ តថាគតបានបរិភោគអាហារដ៏គ្រោតគ្រាតគឺបាយនឹងនំកុម្មាស គ្រានោះ ពួកបញ្ចវគ្គិយភិក្ខុអម្បាលនោះ ក៏នឿយណាយនឹងតថាគត ហើយចៀសចេញទៅដោយគិតថា ព្រះសមណគោតមជាអ្នកលោ្មភ ឃ្លាតចាកសេចកី្ដព្យាយាម ត្រឡប់មកដើមី្បល្មោភវិញ ។ ម្នាលរាជកុមារ លុះតថាគតបរិភោគអាហារដ៏គ្រោតគ្រាតហើយ ក៏បម្រុងរាង​កាយឲ្យមានកំឡាំង ហើយស្ងាត់ចាកកាមទាំងឡាយ ។ បេ ។ បានដល់បឋមជ្ឈាន សម្រេចសម្រាន្តនៅដោយឥរិយាបថទាំង៤ ។ ព្រោះរម្ងាប់វិតក្ភៈនឹងវិចារៈទាំងឡាយ ។ បេ ។ បានដល់ទុតិជ្ឈាន... បានដល់តតិយជ្ឈាន សម្រេចសម្រាន្តដោយឥរិយាបថទាំង៤ ។</p>
        <p><a class='ref km' id='km267' href='#km267'>២៦៧​</a>តថាគតនោះ កាលបើចិត្តតាំងនៅល្អ បរិសុទ្ធ ផូរផង់មិនមានទួលគឺកិលេស ប្រាសចាកឧបក្កិលេស មានសភាពជាចិត្តទន់ គួរដល់ភាវនាកម្ម មិនបាន​ញាប់ញ័រតាមអារម្មណ៍យ៉ាងនេះហើយក៏បង្អោនចិត្តទៅដើមី្បបុពេ្វនិវាសានុស្សតិញ្ញាណ ។ តថាគតនោះរលឹកឃើញនូវបុព្វេវាសច្រើនប្រការ គឺរលឹកបាន ១ ជាតិ ២ ជាតិ​ ។ បេ ។ តថាគតរលឹកឃើញនូវបុព្វេនិវាសច្រើនប្រការ ព្រមទាំងអាការ ព្រមទាំងឧទ្ទេសដោយប្រការដូច្នេះ ។​ ម្នាលរាជកុមារ នេះជាវិជ្ជាទី ១ ដែលតថាគតបានក្នុងបឋមយាយនៃរាត្រី អវិជ្ជាបាត់ទៅ វិជ្ជាក៏កើតឡើងងងឹតបាត់ទៅហើយ ពន្លឺក៏កើត​ឡើងដល់តថាគត ដែលជាអ្នកមិនប្រមាទព្យាយាមដុតកំដៅកិលេស មានចិត្តបញ្ជូន​ទៅកាន់ព្រះនិព្វានដោយពិត ។</p>
        <p><a class='ref km' id='km268' href='#km268'>​២៦៨</a>តថាគតនោះ កាលបើចិត្តតាំងនៅល្អ បរិសុទ្ធ ផូរផង់ឥតមានទីទួលគឺ​កិលេស ប្រាសឧប្កិលេស មានសភាពជាចិត្តទន់គួរដល់ភាវនាកម្ម មិនបានញាប់ញ័រ​ទៅតាមអារម្មណ៍ ដោយប្រការដូច្នេះហើយ ក៏បង្អោនចិត្តទៅ ដើមី្បចុតូបបាតញ្ញាណ គឺប្រាជ្ញាដឹងនូវចុតិនឹងបដិសន្ធិរបស់សត្វទាំងឡាយ ។ តថាគតនោះ មានទិព្វចក្ខុកន្លងហួសចក្ខុរបស់មនុស្សធម្មតា បានឃើញនូវពួកសត្វដែលច្បុត ដែលកើត ជាសត្វ​ថោកទាប ខ្ពង់ខ្ពស់ មានរូបអាក្រក់ មានគតិល្អ មានគតិអាក្រក់ ។ បេ ។ តថាគតឃើញច្បាស់នូវពួកសត្វ ដែលប្រព្រឹត្តទៅតាមកម្មរបស់ខ្លួន ។ ម្នាលរាជកុមារ នេះឯង​ជាវិជ្ជាទី២ ដែលតថាគតបានហើយក្នុងមជ្ឈិមយាមនៃរាត្រី អវិជ្ជាបាត់ហើយ វិជ្ជាក៏កើតឡើង ងងឹតបាត់ទៅហើយ ពន្លឺក៏កើតឡើងដល់តថាគត ដែលជាអ្នកមិនប្រមាទ​ ព្យាយាមដុតកំដៅកិលេសឲ្យក្ដៅ្ត មានចិត្តបញ្ជូនទៅកាន់ព្រះនិព្វានដោយពិត ។</p>
        <p><a class='ref km' id='km269' href='#km269'>២៦៩</a>តថាគតនោះ កាលបើចិត្តតាំងនៅល្អ បរិសុទ្ធ ផូរផង់មិនមានទីទួលគឺ​កិលេស ប្រាសចាកឧក្កិលេស មានសភាពជាចិត្តទន់ គួរដល់ភាវនាកម្ម មិនបានញាប់​ញ័រទៅតាមអារម្មណ៍យ៉ាងនេះហើយ តថាគតក៏បង្អោនចិត្តទៅ ដើមី្បអាសវក្ខយញ្ញាណ ។ តថាគតនោះបានដឹងច្បាស់តាមពិតថា នេះជាទុក្ខ ។ បេ ។ បានដឹងច្បាស់តាមពិតថា នេះជាបដិបទាជាហេតុឲ្យរំលត់សេចកី្ដទុក្ខ បានដឹងច្បាស់តាមពិត នេះជាអាសរៈ ។ បេ ។ បានដឹងច្បាស់តាមពិតថា នេះជាបដិបទាឲ្យដល់នូវសេចកី្ដរលត់អាសវៈ ។ កាលតថាគតនោះដឹងយ៉ាងនេះឃើញយ៉ាងនេះ ចិត្តរបស់តថាគតក៏រួចចាកកាមាសវៈផង...​ ចិត្តរបស់តថាគតក៏រួចចាកករាសវៈផង... ចិត្តរបស់តថាគតក៏រួច​ចាកអវិជ្ជាសវៈផង... ចិត្តរបស់តថាគតក៏រួចចាកអវិជ្ជាសវៈផងកាលចិត្តរួចស្រឡះហើយ សេចកី្ដដឹង ក៏កើតប្រាកដថា ចិត្តផុតស្រឡះហើយ ជាតិអស់ហើយ ព្រហ្មចរិយ​ធម៌បាននៅចប់ហើយ កិច្ចដែលត្រូវធ្វើក៏ធ្វើស្រេចហើយ ឥតមានកិច្ចដទៃដទៃប្រព្រឹត្ត​ទៅ ដើមី្បកិច្ចនេះទៀតឡើយ ។ ម្នាលរាជកុមារ នេះឯងជាវិជ្ជា​ទី ៣ ដែលតថាគតបានហើយក្នុងបច្ឆិមយាមនៃរាត្រី អវិជ្ជាទៅហើយ វិជ្ជាក៏កើតឡើង ងងឹតបាត់ទៅហើយ ពន្លឺក៏កើតឡើងដល់តថាគតដែលជាអ្នកមិនប្រមាទ ព្យាយាមដុតកំដៅកិលេសឲ្យក្ដៅ បញ្ជូនចិត្តទៅកាន់ព្រះនិពា្វនដោយពិត ។</p>
        <p><a class='ref km' id='km270' href='#km270'>២៧០</a>ម្នាលរាជកុមារ តថាគតនោះមានសេចកី្ដត្រិះរិះយ៉ាងនេះថា ធម៌ដែលតថាគតបានត្រាស់ដឹងហើយនេះឯង ជាធម៌ជ្រាលជ្រៅជាធម៌សត្វដែលសត្វឃើញបានដោយកម្រ ជាធម៌ដែលសត្វត្រាស់ដឹងបានដោយកម្រ ជាធម៌ដ៏ស្ងប់រម្ងាប់ ជាធម៌​ត្រាច់ចុះនៃវិតក្កៈបាន ជាធម៌ដ៏ល្អិត ជាធម៌ដែលអ្នកប្រាជ្ញគប្បីដឹងបាន ។ ក៏ពួកសត្វ​នេះ សុទ្ធតែនៅកំពុងរីករាយក្នុងសេចក្ដីអាល័យ កំពុងត្រេកត្រអាលក្នុងសេចកី្ដអាល័យ កំពុងស្រើបស្រាលក្នុងសេចកី្ដអាល័យ ( ចំពោះកាមទាំងឡាយនៅឡើយ )​។ មួយទៀត បដិច្ចសមុប្បាទធម៌ គឺធម៌ជាបច្ច័យនៃគ្នានឹងគ្នាណា បដិច្ចសមុប្បាទធម៌​នេះ ជាហេតុនាំឲ្យពពួកសត្វដែលនៅរីករាយក្នុងសេចកី្ដអាល័យ នៅត្រេកត្រអាល​ក្នុងសេចកី្ដអាល័យ នៅស្រើបស្រាលក្នុងសេចកី្ដអាល័យ គេឃើញបានដោយក្រក្រៃពេកណាស់ ។ មួយទៀត ធម៌ណា សម្រាប់រម្ងាប់បង់នូវសង្ខារទាំងពួង សម្រាប់​លះចោលនូវឧបធិគឺកិលេសទាំងអស់ ជាទីអស់ទៅនៃតណ្ហា ជាទីនឿយណាយចាក​រាគៈ ជាទីរលត់នៃសេចកី្ដទុក្ខគឺព្រះនិព្វាន ធម៌ទាំងអម្បាលនេះ ជាហេតុនាំឲ្យពពួក​សត្វ ឃើញបានដោយក្រក្រៃពេកណាស់ ។ បើទុកជាតថាគតសំដែងធម៌ទៅ ក៏គង់សត្វនៅទាំងឡាយដទៃ មិនអាចនឹងត្រាស់ដឹងនូវធម៌ របស់តថាគតបានឡើយ សេចកី្ដលំបាកនឹងសេចកី្ដនឿយព្រួយនោះ មុខជានឹងមានដល់តថាគតមិនខាន ។ ម្នាលរាជកុមារកាលណោះ គាថាទាំងឡាយមិនសូវជាអស្ចារ្យណាស់ណានេះ ដែលតថាគតមិនដែលបានឮ ក្នុងកាលមុខ ក៏កើតប្រាកដ ដល់តថាគតថា</p>
        <p>ណ្ហើយចុះ ឥឡូវនេះ តថាគតគួរសំដែងធម៌ដែលតថាគត</p>
        <p>បានត្រាស់ដឹងហើយ ដោយសេចកី្ដលំបាកនោះចុះ សត្វ</p>
        <p>ទាំងឡាយ ដែលរាគៈទោសៈគ្របសង្កត់ហើយ មិនងាយ</p>
        <p>នឹងត្រាស់ដឹងនូវធម៌នេះបានទេ សត្វទាំងឡាយ ដែលកំពុង</p>
        <p>ត្រេកដោយរាគៈ​ដែលគំនរងងឹតគឺអវិជ្ជាកំពុងរួបរឹត មិន</p>
        <p>ឃើញនូវធម៌ដែលមាំនាំឲ្យពួកសត្វ ដល់នូវព្រះនិព្វាន ជា</p>
        <p>ធម៌ដ៏ល្អិត សុខុមជ្រាលជ្រៅ ដែលសត្វឃើញបានដោយ</p>
        <p>កម្រនោះបានទេ ។</p>
        <p>ម្នាលរាជកុមារ កាលដែលតថាគតពិចារណាឃើញ ដោយន័យ​ដែលត្រិះរិះដូច្នេះហើយ ចិត្តក៏ឪនទៅ ដើមី្បសេចកី្ដខ្វល់ខ្វាយតិច​ មិនឪនទៅ​​ ដើមី្បសំដែងធម៌ឡើយ ។</p>
        <p><a class='ref km' id='km261' href='#km261'>២៦១​</a>ម្នាលរាជកុមារ លំដាប់នោះ សហម្បតិព្រហ្ម ដឹងនូវសេចកី្ដត្រិះរិះ ក្នុង​ចិត្តរបស់តថាគត ដោយចិត្តរបស់ខ្លួនហើយ ទើបរំពឹងគិតដូច្នេះថា ឪលោកវិនាសតើ​ហ្ន៎ ឪលោកវិនាសតើហ្ន៎ ព្រោះព្រះតថាគតជាអរហន្តសម្មាសម្ពុទ្ធ មានព្រះទ័យបង្អោនទៅ ដើមី្បសេចកី្ដខ្វល់ខ្វាយតិច មិនបង្អោនទៅដើមី្បសំដែងធម៌ ។ ម្នាលរាជកុមារគ្រានោះឯង សហម្បតិព្រហ្ម ក៏បាត់អំពីព្រហ្មលោក មកប្រាកដក្នុងទីចំពោះ​មុខតថាគត ដូចបុរសមានកំឡាំង លាចេញនូវដើមដៃដែលបត់ចូល ឬបត់ចូលនូវដើមដៃ​ដែលលាចេញ ។ ម្នាលរាជកុមារ លំដាប់នោះ សហម្បតិព្រហ្ម ធ្វើសំពត់ឧត្តរាសង្គ ឆៀងស្មាម្ខាង ប្រណម្យអញ្ជលីថា្វយបង្គំចំពោះតថាគត ពោលពាក្យនេះនឹងតថាគត​ថា​ បពិត្រព្រះអង្គដ៏ចំរើន សូមព្រះមានព្រះភាគ សំដែងធម៌ សូមព្រះសុគតសំដែងធម៌ ( ដ្បិត ) សត្វទាំងឡាយ ដែលមានភ្នែកមានធូលីគឺរាគាទិក្កិលេសដ៏ស្រាលតិច តែ​ខានស្ដាប់ធម៌ មុខជានឹងសាបសូន្យមិនខានសត្វទាំងឡាយ ដែលបម្រុងនឹងត្រាស់ដឹងនូវធម៌ក៏គង់មានដែរ ។ ម្នាលរាជកុមារ សហម្បតិព្រហ្ម បានពោលពាក្យនេះ លុះពោលពាក្យនេះ រួចហើយ ក៏ពោលពាក្យដទៃតទៅទៀតដូច្នេះថា</p>
        <p>ពីមុនរៀងមក ធម៌ដែលជនទាំងឡាយ អ្នកប្រកបដោយ</p>
        <p>មន្ទិលតែងគិត ជាធម៌មិនបរិសុទ្ធទេ កើតប្រាកដហើយក្នុង</p>
        <p>ដែនមគធៈ សូមព្រះអង្គបើកនូវទ្វារនៃព្រះនិព្វានចុះ សត្វ</p>
        <p>ទាំងឡាយប្រុងចាំស្ដាប់ធម៌ ដែលព្រះអង្គជាអ្នកប្រាសចាក</p>
        <p>មន្ទិល ទ្រង់ត្រាស់ដឹង ( តាមលំអានព្រះពុទ្ធអំពីបុរាណ )</p>
        <p>ដូចបុរសអ្នកមានចក្ខុ ឈរនៅលើកំពូលភ្នំដ៏ហើយដោយថ្ម</p>
        <p>សុទ្ធ ក្រឡេកមើលឃើញប្រជុំជនដោយជុំវិញ យ៉ាងណា</p>
        <p>មិញ បពិត្រព្រះអង្គអ្នកមានបញ្ញាល្អ មានសមន្តចក្ខុ ព្រះអង្គ</p>
        <p>ជាអ្នកមានសេចកី្ដសោកទៅប្រាសហើយ សូមទ្រង់ឡើង</p>
        <p>កាន់ប្រាសាទដ៏ហើយដោយធម៌ ពិចារណាមើលប្រជុំជន</p>
        <p>អ្នកប្រឡំដោយសេចកី្ដសោក ដែលជាតិជរា កំពុងគ្របសង្កត់</p>
        <p>មានឧបមេឃ្យដូច្នោះដែរ បពិត្រព្រះអង្គអ្នកមានព្យាយាម</p>
        <p>អ្នកឈ្នះសង្គ្រោម អ្នកនាំពួកសត្វ អ្នកមិនចំពាក់បំណុល</p>
        <p>គឺកាម សូមព្រះអង្គក្រោក សូមទ្រង់ត្រាច់ទៅក្នុងលោក</p>
        <p>សូមព្រះមានព្រះភាគ ទ្រង់សំដែងធម៌ សត្វទាំងឡាយ</p>
        <p>ដែលបម្រុងត្រាស់ដឹងធម៌ក៏មាន ។</p>
        <p><a class='ref km' id='km272' href='#km272'>២៧២</a>ម្នាលរាជកុមារ គ្រានោះឯង តថាគតដឹងច្បាស់នូវសេចកី្ដអារាធនា របស់សហម្បតិព្រហ្មផង អាស្រ័យនូវសេចកី្ដករុណាដល់ពួកសត្វផង ទើបរមិលមើល​នូវសត្វលោកដោយពុទ្ធចក្ខុ ។ ម្នាលរាជកុមារ កាលតថាគតរមិលមើលនូវសត្វលោក​ដោយពុទ្ធចក្ខុ ក៏បានឃើញនូវសត្វទាំងឡាយមានភ្នែកមានធូលីគឺរាគាទិក្កិលេសតិច ( ខ្លះ ) មានភ្នែកមានធូលីគឺរាគាទិក្កិលេសច្រើន (​ ខ្លះ ) មានឥន្រ្ទិយក្លា ( ខ្លះ ) មានឥន្រ្ទិយទន់ (​ ខ្លះ ) មានអាការល្អ ( ខ្លះ ) មានអាការអាក្រក់ (ខ្លះ ) ជាសត្វដែលគួរឲ្យត្រាស់ដឹងបានដោយងាយ (ខ្លះ ) ឲ្យត្រាស់ដឹងបានដោយក្រ ( ខ្លះ ) ជាអ្នកឃើញទោសនឹងភ័យក្នុងបរលោក (​ ខ្លះ ) ។ ដូចជាផ្កាជលជាតិពួកខ្លះ គឺផ្កាព្រលិតក្ដី ផ្កាឈូកក្រហមកី្ដ ផ្កាឈូកសក្ដី ក្នុងគុម្ពនៃព្រលិតកី្ដ ក្នុងគុម្ពនៃឈូកសក្ដី តែងកើតឡើងក្នុងទឹក ចំរើនឡើងក្នុងទឹក លូតលាស់ឡើងតាមទឹក លិចនៅក្នុងទឹកនៅឡើយ មានផ្កាជលជាតិពួកខ្លះ គឺព្រលិតក្ដី ផ្កាឈូកក្រហមក្ដីផ្កាឈូកសក្ដី តែងកើតឡើងក្នុងទឹក ចំរើនឡើងក្នុងទឹក ឋិតនៅត្រឹមស្មើនឹងទឹក មានផ្កាជលជាតិពួកខ្លះ គឺផ្កាព្រលិតក្ដី ផ្កាឈូកក្រហមកី្ដផ្កាឈូកសក្ដី តែងកើតឡើងក្នុងទឹក ចំរើនឡើងក្នុងទឹក ដុះខ្ពស់ឡើង​ជាងទឹក មិនជាប់ចំពោះដោយទឹក មានឧបមាយ៉ាងណាមិញ ម្នាលរាជកុមារ កាលតថាគតរមិលមើលនូវសត្វលោកដោយពុទ្ធចក្ខុ បានឃើញនូវសត្វទាំងឡាយ មានភ្នែកមានធូលីគឺរាគាទិក្កិលេសតិច (​ខ្លះ ) មានភ្នែកមានធូលីគឺរាគាទិកិលេសច្រើន ( ខ្លះ )​ មានឥន្រ្ទិយក្លា (​ ខ្លះ ) មានឥន្រ្ទិយទន់ (​ ខ្លះ ) មានអាការល្អ (​ខ្លះ ) មានអាការអាក្រក់ ( ខ្លះ ) ជាសត្វដែលគួរឲ្យត្រាស់ដឹងបានដោយងាយ (​ ខ្លះ ) ឲ្យត្រាស់ដឹងបាន​ដោយកម្រ ( ខ្លះ ) សត្វចំពួកខ្លះ ឃើញទោសនឹងភ័យក្នុងបរលោក មានឧបមេឃ្យដូច្នោះឯង ។ ម្នាលរាជកុមារ គ្រានោះ តថាគតសំដែងជាបទគាថាចំពោះសហម្បិតព្រហ្មថា</p>
        <p>ទ្វារនៃព្រះនិព្វានទាំងនោះ បើកហើយ សត្វទាំងឡាយណា</p>
        <p>មានសោតបសាទ សត្វទាំងឡាយនោះ ចូរបញ្ចេញនូវសទ្ធា</p>
        <p>ចុះ ។ ម្នាលមហាព្រហ្ម តថាគតសំគាល់ក្នុងការលំបាក</p>
        <p>បានជាមិនសំដែងធម៌ដ៏ឧត្តម ដែលតថាគត ស្ទាត់ហើយ</p>
        <p>ក្នុងសំណាក់មនុស្សទាំងឡាយ ។</p>
        <p>ម្នាលរាជកុមារ គ្រានោះឯង សហម្បតិព្រហ្មគិតថា ខ្លួនអញ ជាបុគ្គលដែលព្រះមានព្រះភាគ ទ្រង់យល់ព្រម ដើមី្បនឹងសំដែងធម៌ហើយ ( លុះគិតហើយ ) ក៏ថ្វាយបង្គំលាតថាគតធ្វើប្រទក្សិណហើយ ក៏បាត់អំពីទីនោះទៅ ។</p>
        <p><a class='ref km' id='km273' href='#km273'>២៧៣</a>ម្នាលរាជកុមារ តថាគតនោះ មានសេចកី្ដត្រិះរិះយ៉ាងនេះថា តថាគតគួរសំដែងធម៌ដល់អ្នកណាជាមុនហ្ន៎ អ្នកណាអាចនឹងត្រាស់ដឹងធម៌នេះឆាប់រហ័សបាន ។ ម្នាលរាជកុមារ តថាគតនោះមានសេចកី្ដត្រិះរិះយ៉ាងនេះតទៅទៀតថា អាឡារកាលាមគោត្រនេះ ជាបណ្ឌិតជាអ្នកឈ្លាសវៃ ជាអ្នកមានប្រាជ្ញា មានភ្នែកមាន​ធូលីគឺរាគាទិក្កិលេសតិចយ៉ាងយូរមកហើយ បើដូច្នោះ គួរតថាគតសំដែងធម៌ដល់អាឡារកាលាមគោត្រជាមុនចុះ កាបសនោះអាចនឹងត្រាស់ដឹងធម៌នេះឆាបរហ័សបាន ។ ម្នាលរាជកុមារ គ្រានោះ មានពួកទេវតាចូលមករកតថាគតហើយ ប្រាប់យ៉ាងនេះថា បពិត្រព្រះអង្គដ៏ចំរើន អាឡារកាលាមគោត្រ ធ្វើកាលកិរិយាស្លាប់៧ថៃ្ងទៅហើយ ។ ឯញាណទស្សនៈក៏កើតឡើងដល់តថាគតថា អាឡារកាលាមគោត្រ ធ្វើកាលកិរិយាស្លាប់ទៅ៧ ថ្ងៃហើយមែន ។ ម្នាលរាជកុមារ ទើបតថាគតមានសេចកី្ដត្រិះរិះយ៉ាងនេះថា ឪ អាឡារកាលាមគោត្រ មានសេចកី្ដវិនាសធំ ប្រសិនបើអាឡារកាលាមគោត្រនោះ បានស្ដាប់ធម៌នេះ នឹងត្រាស់ដឹងធម៌បានមួយរំពេច ។ ម្នាលរាជកុមារ តថាគតនោះមានសេចកី្ដត្រិះរិះយ៉ាងនេះថា បើដូច្នោះ តថាគតគួរសំដែងធម៌ដល់អ្នកណាជាមុនហ្ន៎ អ្នកណានឹងត្រាស់ដឹងធម៌នេះឆាប់រហ័សបាន ។ ម្នលរាជកុមារ​តថាគតនោះក៏មានសេចកី្ដត្រិះរិះយ៉ាងនេះទៀត ឧទ្ទករាមបុត្រនេះឯង ជាបណ្ឌិតមានបញ្ញាឈ្លាសវៃ ជាមេធវី មានភ្នែកមានធូលីគឺរាគាទិក្កិលេសតិចមកយូរមកហើយ បើដូច្នោះ គួរតថាគតសំដែងធម៌ដល់ឧទ្ទករាមបុត្រជាមុនចុះក្កិលេសតិចយូរមកហើយ បើដូច្នោះ គួរតថាគតសំដែងធម៌ដល់អាឡារកាលាមគោត្រជាមុនចុះ កាបសនោះអាចនឹងត្រាស់ដឹងធម៌នេះឆាប់រហ័សបាន ។ ម្នាលរាជកុមារ គ្រានោះ មានពួកទេវតាចូលមករកតថាគតហើយ​ប្រាប់យ៉ាងនេះថា បពិត្រព្រះអង្គដ៏ចំរើន អាឡារកាលាមគោត្រ ធ្វើកាលកិរិយាស្លាប់៧ថ្ងៃទៅហើយ ។ ឯញាណទស្សនៈក៏កើតឡើងដល់​តថាគតថា អាឡារកាលាមគោត្រ ធ្វើកាលកិរិយាស្លាប់ទៅ៧ថ្ងៃហើយមែន ។ ម្នាលរាជកុមារ ទើបតថាគតមានសេចកី្ដត្រិះរិះយ៉ាងនេះថា ឪ អាឡារកាលាមគោត្រ មានសេចកី្ដវិនាសធំ ប្រសិនបើអាឡារកាលាមគោត្រនោះ បានស្ដាប់ធម៌នេះ នឹងត្រាស់ដឹងធម៌បានមួយរំពេច ។ ម្នាលរាជកុមារ តថាគតនោះមានសេចកី្ដត្រិះរិះយ៉ាងនេះថា បើដូច្នោះ តថាគតគួរសំដែងធម៌ដល់អ្នកណាជាមុនហ្ន៎ អ្នកណានឹងត្រាស់ដឹងធម៌នេះ​ឆាប់រហ័សបាន ។ ម្នាលរាជកុមារ តថាគតនោះក៏មានសេចកី្ដត្រិះរិះយ៉ាងនេះទៀតថា ឧទ្ទករាមបុត្រនេះឯង ជាបណ្ឌិតមានបញ្ញា ឈ្លាសវៃ ជាមេធាវី មានភ្នែកមានធូលីគឺរាគាទិក្កិលេសតិចមកយូរមកហើយ បើដូច្នោះ គួរតថាគតសំដែងធម៌ដល់ឧទ្ទករាមបុត្រជាមុនចុះ តាបសនោះអាចនឹងត្រាស់ដឹងធម៌នេះឆាប់រហ័សបាន ។ ម្នាលរាជកុមារ គ្រានោះ មានពួកទេវតាចូលមករកតថាគតហើយប្រាប់យ៉ាងនេះថា បពិត្រព្រះអង្គដ៏ចំរើន អាឡារកាលាមគោត្រ ធ្វើកាលកិរិយាស្លាប់៧ថ្ងៃទៅហើយ ។ ឯញាណទស្សនៈក៏កើតឡើងដល់តថាគតថា អាឡារកាលាមគោត្រ ធ្វើកាលកិរិយាស្លាប់ទៅ៧ថ្ងៃហើយមែន ។ ម្នាលរាជកុមារ ទើបតថាគតមានសេចកី្ដត្រិះរិះយ៉ាងនេះថា ឪ អាឡារកាលាមគោត្រ មានសេចកី្ដវិនាសធំ ប្រសិនបើអាឡារកាលាមគោត្រនោះ បានស្ដាប់ធម៌នេះ នឹងត្រាស់ដឹងធម៌បានមួយរំពេច ។ ម្នាលរាជកុមារ តថាគតនោះមានសេចកី្ដត្រិះរិះយ៉ាងនេះថា បើដូច្នោះ តថាគតគួរសំដែងធម៌ដល់អ្នកណាជាមុនហ្ន៎ អ្នកណានឹងត្រាស់ដឹងធម៌នេះឆាប់រហ័សបាន ។ ម្នាលរាជកុមារ តថាគតនោះក៏មានសេចកី្ដត្រិះរិះយ៉ាងនេះទៀតថា ឧទ្ទករាមបុត្រនេះឯង ជាបណ្ឌិតមានបញ្ញាឈ្លាសវៃ ជាមេធាវី មានភ្នែកមានធូលីគឺរាគាទិកិ្កលេសតិចមកយូរហើយ បើដូច្នោះ គួរតថាគតសំដែងធម៌ដល់ឧទ្ទករាមបុត្រជាមុនចុះកិ្កលេសតិចយូរមកហើយ បើដូច្នោះ គួរតថាគតសំដែងធម៌ដល់អាឡារកាលាមគោត្រជាមុនចុះ តាបសនោះអាចនឹងត្រាស់ដឹងធម៌នេះឆាប់រហ័សបាន ។​ ម្នាលរាជកុមារ គ្រានោះ មានពួកទេវតាចូលមករកតថាគតហើយប្រាប់យ៉ាងនេះថា បពិត្រព្រះអង្គដ៏ចំរើន អាឡារកាលាមគោត្រ​ធ្វើកាលកិរិយាស្លាប់៧ថ្ងៃទៅហើយ ។ ឯញាណទស្សនៈក៏កើតឡើងដល់តថាគត អាឡារកាលាមគោត្រ ធ្វើកាលកិរិយាស្លាប់ទៅ៧ថ្ងៃហើយមែន ។ ម្នាលរាជកុមារ ទើបតថាគតមានសេចកី្ដត្រិះរិះយ៉ាងនេះថា ឪ អាឡារកាលាមគោត្រ មានសេចកី្ដវិនាសធំ​ប្រសិនបើអាឡារកាលាមគោត្រនោះ បានស្ដាប់ធម៌នេះ នឹងត្រាស់ដឹងធម៌បានមួយរំពេច ។ ម្នាលរាជកុមារ តថាគតនោះមានសេចកី្ដត្រិះរិះយ៉ាងនេះថា បើដូច្នោះ តថាគតគួរសំដែងធម៌ដល់អ្នកណាជាមុនហ្ន៎ អ្នកណានឹងត្រាស់ដឹងធម៌នេះឆាប់រហ័សបាន ។ ម្នាលរាជកុមារ តថាគតនោះក៏មានសេចក្ដីត្រិះរិះយ៉ាងនេះទៀតថា ឧទ្ទករាមបុត្រនេះឯង ជាបណ្ឌិតមានបញ្ញាឈ្លាសវៃ ជាមេធវី មានភ្នែកមានធូលីគឺរាគាទិក្កិលេសតិចមកយូរហើយ ដូច្នោះ គួរតថាគតសំដែងធម៌ដល់ឧទ្ទករាមបុត្រជាមុនចុះតាបសនោះនឹងត្រាស់ដឹងធម៌នេះឆាប់រហ័សបាន ។ ម្នាលរាជកុមារគ្រានោះ មានពួកទេវតា ចូលមករកតថាគត ហើយប្រាប់យ៉ាងនេះថាបពិត្រព្រះអង្គដ៏ចំរើន ឧទ្ទករាមបុត្រ ធ្វើកាលកិរិយាស្លាប់អំពីពេលព្រលប់ទៅហើយ ។ ញាណទស្សនៈក៏កើតឡើងដល់តថាគតថា ឧទ្ទករាមបុត្រ ធ្វើកាលកិរិយាស្លាប់អំពីពេលព្រលប់ទៅហើយមែន ។ ម្នាលរាជកុមារតថាគតនោះក៏មានសេចកី្ដត្រិះរិះយ៉ាងនេះថា ឪ ឧទ្ទករាមបុត្រមានសេចកី្ដវិនាសធំ ប្រសិនបើតាបសនោះ បានស្ដាប់ធម៌នេះ នឹងត្រាស់ដឹងដោយឆាប់រហ័ស ។ ម្នាលរាជកុមារ តថាគតនោះមានសេចកី្ដត្រិះរិះតទៅទៀតថា តថាគតគួរសំដែងធម៌ដែលអ្នកណាជាមុនហ្ន៎ អ្នកណានឹងត្រាស់ដឹងធម៌នេះឆាប់រហ័សបាន​ ។​ ម្នាលរាជកុមារ​ តថាគតនោះមានសេចកី្ដត្រិះរិះយ៉ាងនេះថា​ បញ្ចវគ្គិភិក្ខុទាំងឡាយ មានឧបការៈច្រើនដល់តថាគត ព្រោះបានបម្រើតថាគត កាលដែលកំពុងបញ្ជូនចិត្តទៅកាន់ព្យាយាម បើដូច្នោះ គួរតថាគតដល់បញ្ចវគ្គិយភិក្ខុជាមុនចុះ ។ ម្នាលរាជកុមារ តថាគតនោះ ក៏មានសេចកី្ដត្រិះរិះ យ៉ាងនេះទៀតថាឥឡូវនេះ ពួក​បញ្ចវគ្គិយភិក្ខុនៅក្នុងទីណា ។​ ម្នាលរាជកុមារ លុះតថាគតនោះបានឃើញបញ្ចវគ្គិយភិក្ខុទាំងឡាយ នៅក្នុងព្រៃះឥសិបតនមិគទាយវ័ន ទៀបក្រុងពារាណសី ដោយទិព្វចក្ខុដ៏បរិសុទ្ធស្អាតកន្លងលើសចក្ខុរបស់មនុស្ស ។ ម្នាលរាជកុមារ គ្រានោះ តថាគតនៅក្នុងឧរុវេលប្រទេស តាមសមគួរដល់អធ្យាស្រ័យ ទើបបានចរទៅកាន់ចារិក សំដៅទៅរកក្រុងពារាណសី ។</p>
        <p><a class='ref km' id='km274' href='#km274'>២៧៤</a>ម្នាលរាជកុមារ មានអាជីវកឈ្មោះឧបកៈ បានឃើញតថាគតទៅកាន់​ផ្លូវឆ្ងាយ ក្នុងចន្លោះនៃគយាប្រទេស នឹងចន្លោះនៃពោធិព្រឹក្ស លុះឃើញហើយក៏ពោលពាក្យនេះនឹងតថាគតថា​ ម្នាលរាជកុមារអាវុសោឥន្រ្ទិយទាំងឡាយ របស់អ្នកជ្រះថ្លាណាស់ ឆវិវ័ណ្ណរបស់អ្នកក៏បរិសុទ្ធផូរផង់ ម្នាលអាវុសោ អ្នកបួសឧទ្ទិសចំពោះគ្រូណា អ្នកណាជាគ្រូរបស់អ្នកអ្នកពេញចិត្តនឹងធម៌របស់គ្រូណា ។ ម្នាលរាជកុមារ កាលឧបកាជីវកសួរយ៉ាងនេះហើយ តថាគតក៏ឆ្លើយតបដោយពាក្យជាគាថាទៅរកឧបកាជីវកថា</p>
        <p>តថាគតជាអ្នកគ្របសង្កត់នូវតេភូមិកធម៌ទាំងអស់ ត្រាស់ដឹង</p>
        <p>នូវចតុព្ភូមិកធម៌ទាំងអស់ បានលះចោលនូវតេភូមិកធម៌ទាំង</p>
        <p>អស់ហើយ មានចិត្តផុតស្រឡះហើយ ព្រោះអស់តណ្ហា</p>
        <p>ដឹងច្បាស់នូវចតុព្ភូមិកធម៌ដោយខ្លួនឯង (ចាំបាច់) ចំពោះ</p>
        <p>បុគ្គលណា​ ។ តថាគតមិនមានអាចារ្យទេ មិនមាន</p>
        <p>បុគ្គលដទៃស្មើនឹងតថាគត ក្នុងលោកនេះ ព្រមទាំង</p>
        <p>ទេវលោក មិនមានបុគ្គលប្រៀបផ្ទឹមនឹងតថាគតបានឡើយ</p>
        <p>ព្រោះតថាគតជាអរហន្តក្នុងលោក ជាសាស្ពាខ្ពស់ផុត មាន</p>
        <p>តែតថាគតមួយជាសម្មាសម្ពុទ្ធ តថាគតមានសេចកី្ដត្រជាក់</p>
        <p>មានភ្លើងកិលេសរលត់អស់ហើយ ឥឡូវតថាគត ទៅកាន់</p>
        <p>បូរីនៃពួកជនអ្នកកាសី​ ដើមី្បសំដែងធម្មចក្រ តថាគតនឹង</p>
        <p>ទូងស្គរគឺអមតនិព្វាន ចំពោះសត្វលោក ដែលងងឹតគឺអវិជ្ជា</p>
        <p>កំពុងគ្របសង្កត់ ។</p>
        <p>ឧបកាជីវកតបថា ម្នាលអាវុសោ អ្នកប្ដេជ្ញាខ្លួនអ្នក យ៉ាងណាអ្នកគួរ ( ដើមី្បបាន​នូវឈ្មោះ ) ថា អនន្តជិនៈ ( យ៉ាងនោះឯង ) ។ តថាគតក៏តបយ៉ាងនេះទៀតថា</p>
        <p>ជនទាំងឡាយណា​ បានដល់នូវអាសវក្ស័យ ជនទាំងនោះ</p>
        <p>ឈ្មោះជិនៈ ប្រាកដដូចតថាគតដែរ ។ តថាគតបានឈ្នះ</p>
        <p>បាបធម៌ទាំងអស់ហើយ ម្នាលឧបកៈ ព្រោះហេតុនោះ ទើប</p>
        <p>តថាគតឈ្មោះថា ជិនៈ ។</p>
        <p>ម្នាលរាជកុមារ កាលតថាគត តបយ៉ាងនេះហើយ ឧបកាជីវកក៏ ពោលថា ម្នាលអាវុសោ ពាក្យយ៉ាងហ្នឹងពិតមែនហើយ ( ថាហើយ ) ក៏ងាក់ក្បាល លៀនអណ្ដាតកាន់យកផ្លូវផ្សេង ចៀសចេញទៅ ។</p>
        <p><a class='ref km' id='km275' href='#km275'>២៧៥</a>គ្រានោះ តថាគតចរទៅកាន់ចារិក តាមលំដាប់ហើយក៏ចូលទៅក្រុងពារាណសី រួចហើយទៅឯឥសិបតនមិគទាយវ័ន សំដៅទៅរកកន្លែងដែលបញ្ចវគ្គិយភិក្ខុនៅ​ ។ ម្នាលរាជកុមារ ពួកបញ្ចវគ្គិយភិក្ខុ បានឃើញតថាគតមកអំពីចម្ងាយ លុះឃើញហើយក៏ប្ដេជ្ញាគ្នាថាម្នាលអាវុសោ សមណគោតមនេះ ជាអ្នកប្រតិបត្តិដើមី្បល្មោក ឈ្លាតចាកព្យាយាមហើយ វិលត្រឡប់ដើមី្បភាវៈល្មោក ឥឡូវនេះ លោកនិមត្តមកយើងទាំងអស់គ្នា មិនគួរថ្វាយបង្គំ មិនគួរក្រោកទទួលលោកទេ មិនគួរទទួលបាត្រចីវលោកឡើយ ប៉ុន្តែយើងត្រូវក្រាលអាសនៈបម្រុងទុក បើលោកនឹងចង់គង់ក៏គង់ចុះ ។ ម្នាលរាជកុមារ តថាគតចូលទៅរកបញ្ចវគ្គិយភិក្ខុដោយប្រការណា ៗ បញ្ចវគ្គិយភិក្ខុទាំងនោះ ក៏មិនអាចដើមី្បឋិតនៅក្នុងពាក្យប្ដេជ្ញារបស់ខ្លួន ដោយប្រការដូច្នោះៗ បានឡើយ ក៏ស្រាប់តែខ្លះក្រោកទទួលតថាគត ខ្លះទទួលបាត្រចីវររបស់តថាគត ខ្លះក្រាលអាសនៈឲ្យ ខ្លះតំកល់ទឹកលាងជើង ប៉ុន្ដែពួកបញ្ខវគ្គិយភិក្ខុ ក៏នៅតែហៅតថាគតដោយចំឈ្មោះផង ដោយពាក្យថាអាវុសោផង​ ។ ម្នាលរាជកុមារកាលពយកបញ្ចវគ្គិយភិក្ខុ ពោលពាក្យហៅតថាគតយ៉ាងនេះហើយ តថាគតពោលថាយ៉ាងនេះនឹងបញ្ចវគ្គិយភិក្ខុទាំងឡាងណា ម្នាលភិក្ខុទាំងឡាយអ្នករាល់គ្នា កុំហៅតថាគតដោយចំឈ្មោះ នឹងពាក្យថា អាវុសោឡើយម្នាលភិក្ខុទាំងឡាយ តថាគតជាអរហន្តសម្មាសម្ពុទ្ធហើយ ម្មាលភិក្ខុទាំងឡាយ អ្នកទាំងឡាយ ចូរប្រុងសោតបសាទចុះ តថាគតនឹងប្រៀនដៅអមតធម៌ដែលតថាគតត្រាស់ដឹងហើយ ឥឡូវតថាគតនឹងសំដែងធម៌ក៏កុលបុត្រទាំងឡាយ ដែលចេញចាកផ្ទះ ចូលទៅកាន់ផ្នួសដោយប្រពៃដើមី្បប្រយោជន៍​ ដល់អនុត្តរធម៌ណា អ្នកទាំងឡាយ កាលបើបានប្រតិបត្តិគួរតាមប្រៀនប្រដៅរបស់តថាគតហើយ ពុំយូរឡើយ មុខជានឹងបានធ្វើជាក់ច្បាស់ ដោយបញ្ញាខ្លួនឯង ក្នុងបច្ចុប្បន្ននេះ នូវអនុត្តរធម៌នោះ ដែលជាទីបំផុតនៃមគ្គព្រហ្មចរិយៈ ។ ម្នាលរាជកុមារកាលតថាគតពោលយ៉ាងនេះហើយ ពួកបញ្ចវគ្គិយភិក្ខុ​ក៏ពោលពាក្យនេះនឹងតថាគតទៀតថា ម្នាលអាវុសោគោតម ព្រះអង្គមិនទាន់ត្រាស់ដឹងនូវឧត្តរិមនុស្សធម៌ ជាធម៌វិសេសដោយញាណទស្សនៈដ៏ឧត្តម អាចកំចាត់បង់នូវកិលេស ដោយការប្រព្រឹត្តនោះផង ដោយការប្រតិបត្តិនោះផងដោយអំពើដទៃធ្វើត្រាប់បានដោយកម្រផង ឥឡូវនេះ ព្រះអង្គប្រតិបត្តិដើមី្បល្មោភច្រើនហើយ ឃ្លាតចាកព្យាយាមហើយ វិលត្រឡប់មកដើមី្បភាពល្មោកច្រើនហើយ ក៏នឹងបានត្រាស់ដឹងនូវឧត្តរិមនុស្សធម៌ដ៏វិសេស ដោយញាណទស្សនៈដ៏ឧត្តម អាចកំចាត់បង់កិលេសដូចម្ដេចបាន ។​ម្នាលរាជកុមារ លុះបញ្ចវគ្គិយភិក្ខុទាំងឡាយ ពោលពាក្យយ៉ាងនេះហើយ តថាគតក៏ពោលនឹងបញ្ចវគ្គិយភិក្ខុទាំងឡាយ យ៉ាងនេះថា​ ម្នាលភិក្ខុទាំងឡាយ តថាគតមិនមែនប្រតិបត្តិដើមី្បល្មោកច្រើនទេមិនឃ្លាតចាកព្យាយាមទេ មិនវិលត្រឡប់មកដើមី្បល្មោកច្រើនដូច្នោះទេម្នាលភិក្ខុទាំងឡាយ តថាគតបានជាអរហន្តសម្មាសម្ពុទ្ធហើយ ម្នាលភិក្ខុទាំងឡាយ អ្នកទាំងឡាយ ចូរប្រុងសោតបសាទចុះ តថាគតនឹងប្រៀនប្រដៅនូវអមតធម៌ ដែលតថាគតបានត្រាស់ដឹងហើយ ឥឡូវនេះ តថាគតនឹងសំដែងធម៌ ក៏កុលបុត្រទាំងឡាយ ចេញចាកផ្ទះចូលកាន់ផ្នួសដោយប្រពៃ ដើមី្បប្រយោជន៍​ដល់អនុត្តរធម៌ណា អ្នកទាំងឡាយ កាលបើប្រតិបត្តិគួរដល់ពាក្យប្រដៅរបស់តថាគតហើយ ពុំយូរឡើយ មុខជានឹងធ្វើជាក់ច្បាស់ ដោយប្រាជ្ញាខ្លួនឯង ក្នុងបច្ចុប្បន្ន នូវអនុត្តរធម៌នោះ ដែលជាទីបំផុតនៃមគ្គព្រហ្មចរិយៈ ។ ម្នាលរាជកុមារ ពួកបញ្ចវគ្គិយភិក្ខុ បានពោលពាក្យនេះនឹងតថាគតជាគំរប់២ដងថា ម្នាលអាវុសោគោតម ព្រះអង្គមិនទាន់បានត្រាស់ដឹងនូវឧត្តរិមនុស្សធម៌ ជាធម៌វិសេស ដោយញាណទស្សនៈដ៏ឧត្តម អាចកំចាត់បង់នូវកិលេស ដោយការប្រព្រឹត្តនោះផង ដោយសេចកី្ដប្រតិបត្តិនោះផង ដោយអំពើដែលជនដទៃ ធ្វើត្រាប់បានដោយកម្រផង ឥឡូវនេះ ព្រះអង្គប្រតិបត្តិ ដើមី្បល្មោកច្រើន ឃ្លាតចាកសេចកី្ដព្យាយាមហើយ វិលត្រឡប់មក ដើមី្បភាពល្មោកច្រើនហើយ នឹងបានត្រាស់ដឹងនូវឧត្តរិមនុស្សធម៌ ជាធម៌វិសេសដោយញាណទស្សនៈដ៏ឧត្តម អាចកំចាត់បង់នូវកិលេសដូចម្ដេចបាន ។ ម្នាលរាជកុមារ ឯតថាគតក៏បានពោលពាក្យនេះ នឹងបញ្ចវគ្គិយភិក្ខុទាំងឡាយ ជាគំរប់ ២ ដងថាម្នាលភិក្ខុទាំងឡាយ តថាគតមិនមែនប្រតិបត្តិ ដើមី្បល្មោកច្រើនទេមិនឃ្លាតចាកព្យាយាមទេ មិនវិលត្រឡប់ ដើមី្បមកល្មោកច្រើនដូច្នោះទេម្នាលភិក្ខុទាំងឡាយ តថាគតបានជាអរហន្តសម្មាសម្ពុទ្ធហើយ ម្មាលភិក្ខុទាំងឡាយ អ្នកទាំងឡាយ ចូរប្រុងសោតបសាទចុះ តថាគតនឹងប្រៀនប្រដៅនូវអមតធម៌ ដែលតថាគតត្រាស់ដឹងហើយ ឥឡូវតថាគតនឹងសំដែងធម៌ ក៏កុលបុត្រទាំងឡាយ ចេញចាកផ្ទះចូលកាន់ផ្នួសដោយប្រពៃដើមី្បប្រយោជន៍ ដល់អនុត្តរធម៌ណា អ្នកទាំងឡាយ កាលបើបានប្រតិបតិ្តគួរដល់ពាក្យប្រដៅរបស់តថាគតហើយ ពុំយូរឡើយ មុខជានឹងបានធ្វើឲ្យជាក់ច្បាស់ដោយប្រាជ្ញាខ្លួនឯងក្នុងបច្ចុប្បន្ននេះ នូវអនុត្តរធម៌នោះ ដែលជាទីបំផុតនៃមគ្គព្រហ្មចរិយៈ ។ ម្នាលរាជកុមារ បញ្ចវគ្គិយភិក្ខុ បានពោលពាក្យនេះនឹងតថាគតអស់វារៈជាគំរប់ ៣ ដងទៀតថាម្នាលអាវុសោ ព្រះអង្គមិនទាន់បានត្រាស់ដឹងនូវឧត្តរិមនុស្សធម៌ ជាធម៌វិសេសដោយញាណទស្សនៈដ៏ឧត្តម អាចកំចាត់បង់កិលេស ដោយការប្រព្រឹត្តិនោះផង ដោយសេចកី្ដប្រតិបត្តិនោះផង ដោយអំពើដែលជនដទៃធ្វើត្រាប់បានដោយកម្រនោះផង ឥឡូវនេះ ព្រះអង្គប្រតិបត្តិដើមី្បល្មោកច្រើន ឃ្លាតចាកព្យាយាមហើយ វិលត្រឡប់មក ដើមី្បល្មោកច្រើន នឹងបានត្រាស់ដឹងនូវឧត្តរិមនុស្សធម៌ ជាធម៌ដ៏វិសេសដោយញាណទស្សនៈដ៏ឧត្តម អាចកំចាត់បង់កិលេសដូចម្ដេចបាន ។ ម្នាលរាជកុមារ កាលបើបញ្ចវគ្គិយភិក្ខុទាំងឡាយ ពោលពាក្យយ៉ាងនេះហើយ តថាគតក៏ពោលពាក្យនេះនឹងបញ្ចវគ្គិយភិក្ខុទាំងឡាយថា ម្នាលភិក្ខុទាំងឡាយ អ្នកទាំងឡាយចាំបានដែរឬ ពាក្យមានសភាពយ៉ាងនេះ ជាពាក្យដែលតថាគតធ្លាប់បានពោលមកអំពីមុនឬអ្វី ។ បញ្ចវគ្គិយភិក្ខុទាំងឡាយ តបថា បពិត្រព្រះអង្គដ៏ចំរើន ពាក្យហ្នឹងព្រះអង្គមិនដែលពោលទេ ។ ព្រះអង្គទ្រស់ត្រាស់ថា ម្នាលភិក្ខុទាំងឡាយ តថាគតបានជាអរហន្តសម្មាសម្ពុទ្ធហើយ ម្នាលភិក្ខុទាំងឡាយ អ្នកទាំងឡាយចូរប្រុងសោតបសាទចុះ តថាគតនឹងប្រៀនប្រដៅនូវអមតធម៌ ដែលតថាគតបានត្រាស់ដឹងហើយ ឥឡូវតថាគតនឹងសំដែងធម៌ ក៏កុលបុត្រទាំងឡាយ ចេញចាកផ្ទះចូលទៅកាន់ផ្នួសដោយប្រពៃ ដើមី្បប្រយោជន៍ដល់អនុត្តរធម៌ណា កាលបើអ្នកទាំងឡាយ ប្រតិបត្តិគួរតាមពាក្យប្រដៅរបស់តថាគត ពុំយូរឡើយ មុខជានឹងបានធ្វើឲ្យជាក់ច្បាស់ដោយប្រាជ្ញាខ្លួនឯង ក្នុងបច្ចុប្បន្ននេះ នូវអនុត្តរធម៌នោះ ដែលជាទីបំផុតនៃមគ្គព្រហ្មចរិយៈ ។ ម្នាលរាជកុមារ តថាគតអាចញុំាងបញ្ចវគ្គិយភិក្ខុទាំងឡាយឲ្យយល់ច្បាស់ ( ក្នុងពេលនោះ )​បាន ។ ម្នាលរាជកុមារតថាគតបានប្រៀនប្រដៅភិក្ខុទាំងឡាយតែ ២ រូប ។ ភិក្ខុ ៣ រូបនាំគ្នាត្រាច់ទៅបិណ្ឌបាត ។ ភិក្ខុ ៣​ រូបដែលត្រាស់ទៅបិណ្ឌបាត នាំមកនូវអាហារណា អាហារនោះ យើងទាំង ៦ នាក់ញុំាងអត្តភាពឲ្យប្រព្រឹត្តទៅបាន​ ។​ ម្នាល​រាជកុមារ​ តថាគតប្រដៅភិក្ខុ ៣ រូប ។ ពួកភិក្ខុ ២ រូបត្រាច់ទៅបិណ្ឌបាត នាំមកនូវអាហារណា អាហារនោះ យើងទាំង ៦ នាក់ញុំាងអត្តភាពឲ្យប្រព្រឹត្តទៅបាន ។ ម្នាលរាជកុមារ គ្រានោះឯងពួកបញ្ចវគ្គិយភិក្ខុ កាលបើតថាគតទូន្មានយ៉ាងនេះ ប្រៀនប្រដៅយ៉ាងនេះ ក៏កុលបុត្រទាំងឡាយ ចេញចាកផ្ទះចូលកាន់ផ្នួសដោយប្រពៃ ដើមី្បប្រយោជន៍ ដល់អនុត្តរធម៌ណា ពុំយូរឡើយ ក៏បានត្រាស់ដឹងដោយប្រាជ្ញាខ្លួនឯង ក្នុងបច្ចុប្បន្ននេះ នូវអនុត្តរធម៌នោះ ដែលជាទីបំផុតនៃមគ្គព្រហ្មចរិយៈហើយសម្រេចសម្រាន្តនៅ ដោយឥរិយាបថទាំង៤​ ។</p>
        <p><a class='ref km' id='km276' href='#km276'>២៧៦</a>កាលព្រះមានព្រះភាគត្រាស់យ៉ាងនេះហើយ ពោធិរាជកុមារ បានក្រាបទូលព្រះមានព្រះភាគយ៉ាងនេះថា បពិត្រព្រះអង្គដ៏ចំរើន ដោយកាលយូរប៉ុន្មានទៅ ភិក្ខុដែលបានព្រះតថាគតជាអ្នកណែនាំ ( យ៉ាងនេះ ) ហើយ​ កុលបុត្រទាំងឡាយ ដែលចេញចាកផ្ទះចូលទៅកាន់ផ្នួសដោយប្រពៃ ដើមី្បប្រយោជន៍ ដល់អនុត្តរធម៌ណានឹងបានធ្វើឲ្យជាក់ច្បាស់ ដោយប្រាជ្ញារបស់ខ្លួន ក្នុងបច្ចុប្បន្ននេះ នូវអនុត្តរធម៌នោះ ដែលមានមគ្គព្រហ្មចរិយៈជាទីបំផុត ។ ម្នាលរាជកុមារបើដូច្នោះ តថាគតនឹងត្រឡប់សួរទ្រង់ប្រស្នានោះវិញ ទ្រង់គប្បីដោះស្រាយប្រស្នានោះ តាមដែលទ្រង់ឃើញថាសមគួរចុះ ម្នាលរាជកុមារទ្រង់សំគាល់សេចកី្ដនោះថាដូចម្ដេច ទ្រង់ជាអ្នកឈ្លាស ក្នុងសិល្បចំរើន យ៉ាងនេះមែនហើយ ខ្ញុំព្រះអង្គជាអ្នកឈ្លាស ក្នុងសិល្បសាស្រ្តក្នុងកាលឡើងជិះដំរីនឹងការចាប់កាន់កង្វេរ ។</p>
        <p><a class='ref km' id='km277' href='#km277'>២៧៧</a>ម្នាលរាជកុមារ ទ្រង់សំគាល់សេចកី្ដនោះថាដូចម្ដេច បុរសក្នុងនគរនេះគិតថា ពោធិរាជកុមារ ចេះសិល្បសាស្រ្តឡើងជិះដំរីនឹងចាប់កាន់កង្វេរ អាត្មាអញនឹងសូមរៀនសិល្បសាស្រ្តឡើងជិះដំរី នឹងចាប់កាន់កង្វេរ ក្នុងសំណាក់របស់ពោធិរាជកុមារនោះ ។​ តែថាបុរសនោះជាអ្នកមិនមានសទ្ធា សិល្បសាស្រ្តទាំងប៉ុន្មានដែលគេគប្បីបានដោយសទ្ធាសិល្បសាស្រ្តនោះ ក៏មិនគប្បីសម្រេចបានឡើយ ។ មួយយ៉ាងទៀតបុរសនោះជាអ្នកមានអាពាធច្រើន សិល្បសាស្ត្រទាំងប៉ុន្មាន ដែលគេគប្បីបានដោយមិនមានអាពាធ សិល្បសាស្រ្តនោះ ក៏មិនគប្បីសម្រេចបានឡើយ ។ មួយយ៉ាងទៀត បុរសនោះជាអ្នកអួតអាង មានអាយាសិល្បសាស្ត្រទាំងប៉ុន្មាន ដែលគេគប្បីបានដោយការមិនអួតអាង ទាំងមិនមានមាយា សិល្បសាស្ត្រនោះ ក៏មិនគប្បីសម្រេចបានឡើយ ។ មួយយ៉ាងទៀត បុរសនោះជាអ្នកខ្ជិលច្រអូស សិល្បសាស្រ្តទាំងប៉ុន្មានដែលគេគប្បីបានដោយមានព្យាយាមប្រារព្ធហើយ សិល្បសាស្រ្តនោះក៏មិនគប្បីសម្រេចបានឡើយ ។ មួយយ៉ាងវិញទៀត បុរសនោះជាអ្នកអប្បប្រាជ្ញា​សិល្បសាស្ត្រទាំងប៉ុន្មាន ដែលគេគប្បីបានដោយមានប្រាជ្ញា សិល្បសាស្រ្តនោះ ក៏មិនគប្បីសម្រេចបានឡើយ ។ ម្នាលរាជកុមារ ទ្រង់សំគាល់សេចកី្ដនោះថាដូចម្ដេច បុរសនោះគប្បីសិក្សាសិល្បសាស្រ្តឡើងជិះដំរីនឹងចាប់កាន់កង្វេរក្នុងសំណាក់របស់ព្រះអង្គបានឬទេ ។​ បពិត្រព្រះអង្គដ៏ចំរើន បុរសនោះ ដែលប្រកបដោយអង្គសូម្បីតែមួយ ៗ ក៏មិនគប្បីសិក្សាសិល្បសាស្រ្ត ឡើងជិះដំរីនឹងចាប់កាន់កង្វេរក្នុងសំណាក់ខ្ញុំព្រះអង្គបានឡើយ នឹងបាច់ពោលទៅថ្វីដល់បុគ្គលដែលប្រកបដោយអង្គ ៥ នោះ ។</p>
        <p><a class='ref km' id='km278' href='#km278'>២៧៨</a>ម្នាលរាជកុមារ ទ្រង់សំគាល់សេចកី្ដនោះថាដូចម្ដេចបុរសក្នុងនគរនេះគិតថា ពោធិរាជកុមារ ចេះសិល្បសាស្រ្តឡើងជិះដំរីនឹងចាប់កាន់កង្វេរ អាត្មាអញនឹង​សូមសិក្សាសិល្បសាស្រ្តឡើងជិះដំរីនឹងចាប់កាន់កង្វេរ ក្នុងសំណាក់របស់ពោធិរាជកុមារនោះ ។ ឯបុរសនោះ ជាអ្នកមានសទ្ធា សិល្បសាស្រ្តទាំងប៉ុន្មាន ដែលគេគប្បីបានដោយសទ្ធាសិល្បសាស្រ្តនោះក៏គប្បីសម្រេចបាន ។ មួយយ៉ាង ទៀត បុរសនោះជាអ្នកមានអាពាធតិច សិល្បសាស្រ្តទាំងប៉ុន្មាន ដែលគេគប្បីបានដោយអាពាធតិច សិល្បសាស្រ្តនោះក៏គប្បីសម្រេចបាន ។ មួយយ៉ាងទៀត បុរសនោះជាអ្នកមិនអួតអាង មិនមានមាយា សិល្បសាស្រ្តទាំងប៉ុន្មានដែលគេគប្បីបានដោយការមិនអួតអាង មិនមានមាយា សិល្បសាស្រ្តនោះក៏គប្បីសម្រេចបាន ។ មួយយ៉ាងទៀត បុរសនោះ ជាអ្នកមានសេចកី្ដព្យាយាមប្រារព្ធហើយ សិល្បសាស្រ្តទាំងប៉ុន្មាន ដែលគេគប្បីបានដោយមានសេចកី្ដព្យាយាមប្រារព្ធហើយ សិល្បសាស្រ្តនោះក៏គប្បីសម្រេចបាន ។ មួយយ៉ាងវិញទៀត បុរសនោះជាអ្នកមានប្រាជ្ញា សិល្បសាស្រ្តទាំងប៉ុន្មានដែលគេគប្បីបានដោយមានប្រាជ្ញា សិល្បសាស្រ្តនោះ ក៏គប្បីសម្រេចបាន ។ ម្នាលរាជកុមារ ទ្រង់សំគាល់សេចកី្ដនោះថាដូចម្ដេច បុរសនោះ គប្បីសិក្សាសិល្បសាស្រ្តឡើងជិះដំរីនឹងចាប់កានកង្វេរក្នុងសំណាក់របស់ទ្រង់បានឬទេ ។ បពិត្រព្រះអង្គដ៏ចំរើន បុរសនោះដែលប្រកបដោយអង្គសូម្បីតែមួយ ។ ក៏គប្បីសិក្សាសិល្បសាស្រ្តឡើងជិះដំរីចាប់កាន់កង្វេរ ក្នុងសំណាក់របស់ខ្ញុំព្រះអង្គបាន នឹងបាច់ពោលទៅថ្វីដល់បុគ្គលប្រកបដោយអង្គ ៥ ។</p>
        <p><a class='ref km' id='km279' href='#km279'>២៧៩</a>ម្នាលរាជកុមារ អង្គនៃសេចកី្ដព្យាយាមរបស់របស់ភិក្ខុ ៥ ប្រការនេះ ក៏​ដូច្នោះដែរ ។ អង្គទាំង ៥ ប្រការតើដូចម្ដេចខ្លះ ។ ម្នាលរាជកុមារ​ភិក្ខុក្នុងសាសនានេះ ជាអ្នកមានសទ្ធា ជឿប្រាជ្ញាត្រាស់ដឹងរបស់ព្រះតថាគត ព្រះមានព្រះភាគ ព្រះអង្គឆ្ងាយចាកសេចកី្ដសៅហ្មងគ្រប់យ៉ាង ព្រះអង្គត្រាស់ដឹងនូវញេយ្យធម៌ទាំងពួងដោយប្រពៃចំពោះព្រះអង្គព្រះអង្គបរិបូណ៌ដោយវិជ្ជានឹងចរណៈ ព្រះអង្គមានដំណើរល្អ ព្រះអង្គជ្រាបច្បាស់នូវត្រៃលោក ព្រះអង្គប្រសើរដោយសីលាទិគុណ រកបុគ្គលណាមួយស្មើគ្មាន ព្រះអង្គជាអ្នកទូន្មាន នូវបុរសដែលគួរទូន្មានបាន ព្រះអង្គជាគ្រូនៃទេវតានឹងមនុស្សទាំងឡាយ ព្រះអង្គបានត្រាស់ដឹងនូវអរិយសច្ចធម៌ ព្រះអង្គលែងវិលត្រឡប់មកកាន់ភពថ្មីទៀត ។ ភិក្ខុនោះជាអ្នកមានអាពាធតិច មានទុក្ខតិច ប្រកបដោយតេជោធាតុមានវិបាកដ៏ស្មើគ្នាគឺមិនត្រជាក់ពេក មិនក្ដៅពេក ជាយ៉ាងកណ្ដាល ល្មមអត់ធន់ធ្វើសេចកី្ដព្យាយាមបាន ។ ភិក្ខុនោះជាអ្នកមិនអួតអាង មិនមានមាយា សំដែងខ្លួនឲ្យច្បាស់ក្នុងសាស្ដា ឬវិញ្ញូជនទាំងឡាយ ជាសព្រហ្មចារីបុគ្គលតាមសេចកី្ដពិត ។ ភិក្ខុនោះជាអ្នកមានសេចកី្ដព្យាយាមប្រារព្ធ ដើមី្បលះបង់នូវធម៌ទាំងឡាយជាអកុសល ជាអ្នកមានកំឡាំង ដើមី្បធ្វើកុសលធម៌ទាំងឡាយ ឲ្យកើតឡើងបាន ជាអ្នកមានសេចកី្ដព្យាយាមដ៏មាំមួនមិនបានបោះបង់ធុរៈក្នុងកុសលធម៌ ។ ភិក្ខុនោះជាអ្នកមានប្រាជ្ញា ប្រកបដោយប្រាជ្ញាជាគ្រឿងកំណត់ដឹងនូវការកើតឡើង នឹងសេចកី្ដវិនាសទៅវិញ ប្រកបដោយប្រាជ្ញាដ៏ប្រសើរជាគ្រឿងទំលាយបង់នូវសោភៈជាដើមជាគ្រឿងកំណត់នូវការក្ស័យទៅ​ នៃសេចកី្ដទុក្ខដោយប្រពៃ ។ ម្នាលរាជកុមារ អង្គនៃសេចកី្ដព្យាយាមទាំងឡាយរបស់ភិក្ខុមាន ៥ ប្រការនេះឯង ។ ម្នាលរាជកុមារ ភិក្ខុដែលប្រកបដោយអង្គនៃសេចកី្ដព្យាយាម ៥ ប្រការនេះហើយ បាននូវតថាគតជាអ្នកណែនាំ ក៏កុលបុត្រទាំងឡាយដែលចេញចាកផ្ទះចូលទៅកាន់ផ្នូសដោយប្រពៃ ដើមី្បប្រយោជន៍ដល់អនុត្តរធម៌ណា នឹងបានធ្វើឲ្យជាក់ច្បាស់ ដោយប្រាជ្ញាខ្លួនឯង ក្នុងបច្ចុប្បន្ននេះ នូវអនុត្តរធម៌នោះ ដែលជាទីបំផុតនៃមគ្គព្រហ្មចរិយៈចូលទៅសម្រេចសម្រាន្តនៅដោយឥរិយាបថទាំង ៤ អស់ ៧ ឆ្នាំ ។ ម្នាលរាជកុមារ ៧ឆ្នាំលើកទុកចុះ ។​ភិក្ខុដែលប្រកបដោយអង្គនៃសេចកី្ដព្យាយាម៥ប្រការនេះហើយ បានតថាគតជាអ្នកណែនាំ ក៏កុលបុត្រទាំងឡាយ ដែលចេញចាកផ្ទះ ចូលទៅកាន់ផ្នួសដោយប្រពៃដើមី្បប្រយោជន៍ ដល់អនុត្តរធម៌ណា នឹងបានធ្វើឲ្យជាក់ច្បាស់ដោយប្រាជ្ញារបស់ខ្លួន ក្នុងបច្ចុប្បន្ននេះ នូវអនុត្តរធម៌នោះ ដែលជាទីបំផុតនៃមគ្គព្រហ្មចរិយៈ ចូលទៅសម្រេចសម្រាន្តនៅដោយឥរិយាបថទាំង ៤ មិនបានបោះបង់ធុរៈក្នុងកុសលធម៌ ។ ភិក្ខុនោះជាអ្នកមានប្រាជ្ញា ប្រកបដោយប្រាជ្ញាជាគ្រឿងកំណត់ដឹងនូវការកើតឡើង នឹងសេចកី្ដវិនាសទៅវិញ ប្រកបដោយប្រាជ្ញាដ៏ប្រសើរជាគ្រឿងទំលាយបង់នូវលោភៈជាដើមជាគ្រឿងកំណត់នូវការក្ស័យទៅ នៃសេចកី្ដទុក្ខដោយប្រពៃ ។ ម្នាលរាជកុមារ អង្គនៃសេចកី្ដព្យាយាមទាំងឡាយរបស់ភិក្ខុមាន ៥ ប្រការនេះឯង ។ ម្នាលរាជកុមារ ភិក្ខុដែលប្រកបដោយអង្គនៃសេចកី្ដព្យាយាម ៥ ប្រការនេះហើយ បាននូវតថាគតជាអ្នកណែនាំ ក៏កុលបុត្រទាំងឡាយដែលចេញចាកផ្ទះចូលទៅកាន់ផ្នួសដោយប្រពៃ ដើមី្បប្រយោជន៍ដល់អនុត្តរធម៌ណា នឹងបានធ្វើឲ្យជាក់ច្បាស់ ដោយប្រាជ្ញាខ្លួនឯង ក្នុងបច្ចុប្បន្ននេះ នូវអនុត្តរធម៌នោះ ដែលជាទីបំផុតនៃមគ្គព្រហ្មចរិយៈចូលទៅសម្រេចសម្រាន្តនៅដោយឥរិយាបថទាំង ៤ អស់ ៧ ឆ្នាំ ។ ម្នាលរាជកុមារ ៧ ឆ្នាំលើកទុកចុះ ។ ភិក្ខុដែលប្រកបដោយអង្គនៃសេចកី្ដព្យាយាម៥ប្រការនេះហើយ បានតថាគតជាអ្នកណែនាំ ក៏កុលបុត្រទាំងឡាយ ដែលចេញចាកផ្ទះ ចូលទៅកាន់ផ្នួសដោយប្រពៃដើមី្បប្រយោជន៍ ដល់អនុត្តរធម៌ណា​ នឹងបានធ្វើឲ្យជាក់ច្បាស់ដោយប្រាជ្ញរបស់ខ្លួន ក្នុងបច្ចុប្បន្ននេះ នូវអនុត្តរធម៌នោះ ដែលជាទីបំផុតនៃមគ្គព្រហ្មចរិយៈចូលទៅសម្រេចសម្រាន្តនៅដោយឥរិយាបថទាំង ៤ អស់ ៦​ ឆ្នាំ... អស់ ៥ ឆ្នាំ... អស់ ៤ ឆ្នាំ... អស់ ២ ឆ្នាំ... អស់ ១ ឆ្នាំ ។ ម្នាលរាជកុមារ ១ ឆ្នាំក៏លើកទុកចុះ ។ ភិក្ខុដែលប្រកបដោយអង្គនៃសេចកី្ដព្យាយាម ៥ ប្រការនេះ កាលបាននូវតថាគតជាអ្នកណែនាំ ក៏កុលបុត្រទាំងឡាយ ចេញចាកផ្ទះចូលកាន់ផ្នួសដោយប្រពៃ ដើមី្បប្រយោជន៍ ដល់អនុត្តរធម៌ណា គង់បានធ្វើឲ្យជាក់ច្បាស់ដោយប្រាជ្ញាខ្លួនឯង ក្នុងបច្ចុប្បន្ននេះ នូវអនុត្តរធម៌នោះ ដែលជាទីបំផុតនៃមគ្គព្រហ្មចរិយៈ ហើយសម្រេចសម្រាន្តនៅដោយឥរិយាបថទាំង ៤ អស់ ៧ ខែ ។ ម្នាលរាជកុមារ ៧ ខែ ក៏លើកទុកចុះ ។ ភិក្ខុដែលប្រកបដោយអង្គនៃសេចកី្ដព្យាយាម ៥ ប្រការនេះហើយ កាលបានតថាគតជាអ្នកណែនាំ ក៏កុលបុត្រទាំងឡាយ ចេញចាកផ្ទះចូលទៅកាន់ផ្នួសដោយប្រពៃ ដើមី្បប្រយោជន៍ ដល់អនុត្តរធម៌ណា ក៏បានធ្វើឲ្យជាក់ច្បាស់ដោយប្រាជ្ញាខ្លួនឯង ក្នុងបច្ចុប្បន្ននេះ នូវអនុត្តរធម៌នោះហើយសម្រេចសម្រាន្តនៅដោយឥរិយាបថទាំង ៤ អស់ ៦ ខែ... អស់ ៥ ខែ... អស់ ៣ ខែ... អស់ ២ ខែ... អស់ ១ ខែ...អស់កន្លះខែ ។ ម្នាលរាជកុមារ កន្លះខែក៏លើកទុកចុះ ។ ភិក្ខុដែលប្រកបដោយអង្គនៃសេចកី្ដព្យាយាម ៨ ប្រការនេះហើយ កាលបាននូវតថាគតជាអ្នកណែនាំ ក៏កុលបុត្រទាំងឡាយ ដែលចេញចាកផ្ទះចូលទៅកាន់ផ្នួសដោយប្រពៃ ដើមី្បប្រយោជន៍ដល់អនុត្តរធម៌ណា គង់នឹងបានធ្វើឲ្យជាក់ច្បាស់ ដោយប្រាជ្ញារបស់ខ្លួន ក្នុងបច្ចុប្បន្ននេះចំពោះអនុត្តរធម៌នោះ ដែលជាទីបំផុតនៃមគ្គព្រហ្មចរិយៈ សម្រេចសម្រាន្តនៅដោយឥរិយាបថទាំង ៤ អស់យប់នឹងថ្ងៃ ៧ ។ ម្នាលរាជកុមារ យប់នឹងថ្ងៃ ៧ ក៏លើកទុកចុះ ។ ម្នាលរាជកុមារ ភិក្ខុដែលប្រកបដោយអង្គនៃសេចកី្ដព្យាយាម ៥ ប្រការនេះហើយ កាលបានតថាគត ជាអ្នកណែនាំក៏កុលបុត្រទាំងឡាយ ដែលចេញចាកផ្ទះចូលកាន់ផ្នួសដោយប្រពៃ ដើមី្បប្រយោជន៍ ដល់អនុត្តរធម៌ណា គង់បានធ្វើឲ្យជាក់ច្បាស់ ដោយប្រាជ្ញារបស់ខ្លួន ក្នុងបច្ចុប្បន្ននេះ​ នូវអនុត្តរធម៌នោះ ដែលជាទីបំផុតនៃមគ្គព្រហ្មចរិយៈ ហើយសម្រេចសម្រាន្តនៅដោយឥរិយាបថទាំង ៤ អស់យប់នឹងថ្ងៃ ៦ ...អស់យប់នឹងថ្ងៃ៥... អស់យប់នឹងថ្ងៃ៤... អស់យប់នឹងថ្ងៃ៣... អស់យប់នឹងថ្ងៃ២... អស់យប់នឹងថ្ងៃ១ ។ ម្នាលរាជកុមារយប់មួយថ្ងៃមួយក៏លើកទុកចុះ ។ ភិក្ខុប្រកបដោយអង្គនៃសេចកី្ដព្យាយាម៥​ ប្រការនេះហើយ កាលបាននូវតថាគតជាអ្នកណែនាំ តថាគតប្រៀនប្រដៅក្នុងវេលាល្ងាច លុះព្រឹកឡើងនឹងបានសម្រេចគុណវិសេសក៏មានតថាគតប្រដៅក្នុងវេលាព្រឹក លុះវេលាល្ងាចនឹងបានសម្រេចនូវគុណវិសេសក៏មាន ។ កាលព្រះមានព្រះភាគទ្រង់ត្រាស់យ៉ាងនេះហើយពោធិរាជកុមារបានក្រាបបង្គំទូលព្រះមានព្រះភាគយ៉ាងនេះថា ព្រះពុទ្ធជាអស្ចារ្យ ព្រះធម៌ជាអស្ចារ្យ ទាំងភាវៈនៃធម៌ដែលព្រះអង្គត្រាស់ហើយដោយប្រពៃក៏អស្ចារ្យ ព្រោះថា សត្វដែលព្រះអង្គប្រៀនប្រដៅក្នុងវេលាល្ងាច លុះព្រឹកឡើងនឹងបានសម្រេចគុណវិសេសក៏មាន ព្រះអង្គប្រដៅក្នុងវេលាព្រឹក វេលាល្ងាចនឹងបានសម្រេចគុណវិសេសក៏មាន ។</p>
        <p><a class='ref km' id='km280' href='#km280'>២៨០</a>កាលពោធិរាជកុមារក្រាបទូលយ៉ាងនេះហើយ សញ្ជិកាបុត្តមាណព បានក្រាបទូលពោធិរាជកុមារយ៉ាងនេះវិញថា ពោធិរាជកុមារជាម្ចាស់នេះ គ្រាន់តែប្រាសសេចកី្ដថា ព្រះពុទ្ធជាអស្ចារ្យ ព្រះធម៌ជាធម៌ជាអស្ចារ្យ ភាវៈនៃធម៌ដែលព្រះអង្គត្រាស់ហើយ ក៏ជាអស្ចារ្យដូច្នេះប៉ុន្ដែពោធិរាជកុមារជាម្ចាស់មិនទាន់ដល់ព្រះគោតមនោះផង ព្រះធម៌ផងព្រះសង្ឃផង ជាទីពឹងទីរលឹកនៅឡើយ ។</p>
        <p><a class='ref km' id='km281' href='#km281'>២៨១</a>ម្នាលសញ្ជិកាបុត្រសំឡាញ់ អ្នកកុំពោលយ៉ាងនេះឡើយម្នាលសញ្ជិកាបុត្រសំឡាញ់ អ្នកកុំពោលយ៉ាងនេះឡើយ ម្នាលសញ្ជិកាបុត្រសំឡាញ់ ពាក្យនោះខ្ញុំបានស្ដាប់ក្នុងទីចំពោះមុខ ខ្ញុំបានទទួលក្នុងទីចំពោះមុខនៃព្រះមាតាជាម្ចាស់ ម្នាលសញ្ជិកាបុត្រសំឡាញ់ សម័យមួយព្រះមានព្រះភាគ ទ្រង់គង់នៅក្នុងឃោសិតារាម ជិតក្រុងកោសម្ពីសម័យនោះឯង ព្រះមា្ចស់របស់ខ្ញុំទ្រង់គភ៌ បានចូលទៅគាល់ព្រះមានព្រះភាគ លុះចូលទៅដល់ហើយ ក្រាបថ្វាយបង្គំព្រះមានព្រះភាគហើយ គង់ក្នុងទីដ៏សមគួរ លុះព្រះមាតាជាម្ចាស់របស់ខ្ញុំគង់ក្នុងទីដ៏សមគួរហើយ បានក្រាបបង្គំទូលព្រះមានព្រះភាគ យ៉ាងនេះថាបពិត្រព្រះអង្គដ៏ចំរើន ទារកដែលនៅក្នុងគភ៌របស់ខ្ញុំម្ចាស់នេះ ទោះបីជាកុមារកី្ដ ជាកុមារីក្ដី សូមដល់ព្រះមានព្រះភាគផង ព្រះធម៌ផង ព្រះសង្ឃផង ជាទីពឹងទីរលឹក សូមព្រះភាគចាំទុកនូវទារកនោះថាជាឧបាសកអ្នកដល់នូវព្រះត្រៃសរណគមន៍ស្មើដោយជីវិត ចាប់ដើមតាំងពីថ្ងៃនេះតទៅ ដូច្នេះ ម្នាលសញ្ជិកាបុត្រសំឡាញ់ សម័យមួយទៀតព្រះមានព្រះភាគសេ្ដចគង់នៅនាភេសកឡាវ័ន ជាទីឲ្យនូវអភ័យដល់ម្រឹគ ជិតក្រុងឈ្មោះសុំសុមារគិរៈ ក្នុងភគ្គជនបទ គ្រានោះឯង មេនំបានបំបៅខ្ញុំលើភ្លៅ ហើយចូលទៅគាល់ព្រះមានព្រះភាគ លុះចូកទៅដល់ហើយ ក៏ថ្វាយបង្គំព្រះមានព្រះភាគ រួចឈរនៅក្នុងទីដ៏សមគួរ លុះមេនំឈរក្នុងទីដ៏សមគួរហើយ បានក្រាបបង្គំទូល ព្រះមានព្រះភាគយ៉ាងនេះថា បពិត្រព្រះអង្គដ៏ចំរើន​ពោធិរាជកុមារនេះ សូមដល់នូវព្រះមានព្រះភាគផង ព្រះធម៌ផង ព្រះសង្ឃផង ជាទីពឹងទីរលឹកសូមព្រះមានព្រះភាគ ចាំទុកនូវពោធិរាជកុមារនោះ ថាជាឧបាសកអ្នកដល់នូវព្រះត្រៃសរណគមន៍ ស្មើដោយជីវិត ចាប់ដើមតាំងពីថ្ងៃនេះទៅម្នាលសញ្ជិកាបុត្រសំឡាញ់ ខ្លួនខ្ញុំនុ៎ះ បានដល់នូវព្រះមានព្រះភាគផងព្រះធម៌ផង ព្រះសង្ឃផង ជាទីពឹងទីរលឹក អស់វារៈជាគំរប់ ៣ដងផងសូមព្រះមានព្រះភាគចាំនូវខ្ញុំព្រះអង្គ ថាជាឧបោសក អ្នកដល់នូវព្រះត្រៃសរណគមន៍ ស្មើដោយជីវិត ចាប់ដើមតាំងពីថ្ងៃនេះរៀងទៅ ។</p>
        <p>ចប់ ពោធិរាជកុមារសូត្រ ទី ៥ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>