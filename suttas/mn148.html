<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn148' lang='km'>
        <header>
            <ul>
            </ul>
            <h1>ឆឆក្កសូត្រ ទី ៦</h1>
        </header>
        <p><a class='ref km' id='km285' href='#km285'>២៨៥</a>ខ្ញុំបានស្ដាប់មក យ៉ាងនេះ ។ សម័យមួយ ព្រះមានព្រះភាគ ទ្រង់គង់​នៅ​ក្នុងវត្តជេតពន របស់អនាថបិណ្ឌិកសេដ្ឋី ជិតក្រុងសាវត្ថី ។ កាលព្រះមានព្រះភាគ គង់នៅក្នុងវត្តនោះ បានត្រាស់ហៅភិក្ខុទាំងឡាយថា ម្នាលភិក្ខុទាំងឡាយ ។ ភិក្ខុទាំង​នោះ ទទួលព្រះពុទ្ធដីកាព្រះមានព្រះភាគថា ព្រះករុណា ព្រះអង្គ ។ ទើបព្រះមានព្រះភាគ ទ្រង់ត្រាស់ដូច្នេះថា ម្នាលភិក្ខុ ទាំងឡាយ តថាគតនឹងសំដែងធម៌ មានលំអបទដើម មានលំអបទកណ្ដាល មានលំអបទចុង ប្រកាសព្រហ្មចរិយធម៌ ព្រមទាំងអត្ថ ទាំង​ព្យព្ជានៈដ៏ បរិសុទ្ធ បរិបូណ៌ទាំងអស់ ចំពោះអ្នកទាំងឡាយ ចូរអ្នកទាំងឡាយ ស្ដាប់​នូវធម៌​ដែលមានចំនួនប្រាំមួយឆក្កៈ ចូរធ្វើទុកក្នុងចិត្តដោយ​ប្រពៃចុះ តថាគត​នឹងសំដែងឲ្យស្ដាប់ ។ ភិក្ខុទាំងនោះ ទទួលព្រះពុទ្ធដីកា​ព្រះមាន​ព្រះភាគថា ព្រះករុណា ព្រះអង្គ ។</p>
        <p><a class='ref km' id='km286' href='#km286'>២៨៦</a>ព្រះមានព្រះភាគបានត្រាស់ដូច្នេះថា អាយតនៈខាងក្នុង ៦ ក៏គួរដឹង អាយតនៈខាងក្រៅ ៦ ក៏គួរដឹង វិញ្ញាណកាយ (ពួកវិញ្ញាណ) ៦ ក៏គួរដឹង ផស្សកាយ (ពួកផស្សៈ) ៦ ក៏គួរដឹង វេទនាកាយ (ពួកវេទនា) ៦ ក៏គួរដឹង តណ្ហាកាយ (ពួកតណ្ហា) ៦ ក៏គួរដឹង ។</p>
        <p><a class='ref km' id='km287' href='#km287'>២៨៧</a>ឯពាក្យថា អាយតនៈខាងក្នុង ៦ ក៏គួរដឹង ដូច្នេះនុ៎ះ តថាគត​បាន​ពោល​ហើយ ។ ចុះពាក្យដែលតថាគតពោលហើយនុ៎ះ តើព្រោះ​អាស្រ័យសេចក្ដី ដូចម្ដេច ។ ចក្វាយតនៈ ១ សោតាយតនៈ ១ ឃានាយតនៈ​១ ជិវ្ហាយតនៈ ១ កាយាយតនៈ ១ មនាយតនៈ ១ ។ ពាក្យណា ដែល​តថាគត ពោលហើយថា អាយតនៈខាងក្នុង ៦ ក៏គួរ ដឹង ដូច្នេះ ពាក្យនុ៎ះ តថាគតពោលហើយ ព្រោះអាស្រ័យសេចក្ដីនេះឯង ។ នេះ ឆក្កៈ ទី ១ ។</p>
        <p><a class='ref km' id='km288' href='#km288'>២៨៨</a>ពាក្យថា អាយតនៈខាងក្រៅ ៦ ក៏គួរដឹង ដូច្នេះនុ៎ះ​តថាគត​បានពោល​ហើយ ។ ចុះពាក្យដែលតថាគតពោលហើយនុ៎ះ តើព្រោះ​អាស្រ័យសេចក្ដីដូចម្ដេច ។ រូបាតយនៈ ១ សទ្ទាយតនៈ ១ គន្ធាយតនៈ ១ រសាយតនៈ ១ ផោដ្ឋព្វាយតនៈ ១ ធម្មាយតនៈ ១ ។ ពាក្យណា ដែល​តថាគតពោលហើយថា អាយតនៈខាងក្រៅ ៦ ក៏គួរដឹង ដូច្នេះ ពាក្យនុ៎ះ តថាគតពោលហើយ ព្រោះអាស្រ័យសេចក្ដីនេះឯង។ នេះ ឆក្កៈ ទី ២ ។</p>
        <p><a class='ref km' id='km289' href='#km289'>២៨៩</a>ពាក្យថា វិញ្ញាណកាយ ៦ ក៏គួរដឹង ដូច្នេះនុ៎ះ តថាគតបាន​ពោលហើយ ។ ចុះពាក្យដែលតថាគតពោលហើយនុ៎ះ តើព្រោះអាស្រ័យ​សេចក្ដីដូចម្ដេច ។ ចក្ខុវិញ្ញាណ កើតឡើង ព្រោះអាស្រ័យ ភ្នែកនិងរូប ១ សោត​វិញ្ញាណ កើត​ឡើង ព្រោះ​អាស្រ័យ ត្រចៀកនិងសំឡេង ១ ឃាន-វិញ្ញាណ កើតឡើង ព្រោះអាស្រ័យ​ច្រមុះ​និង​ក្លិន ១ ជិវ្ហាវិញ្ញាណ​កើតឡើង ព្រោះអាស្រ័យអណ្ដាតនិងរស ១ កាយវិញ្ញាណ កើតឡើង​ ព្រោះអាស្រ័យ កាយនិងផោដ្ឋព្វៈ ១ មនោវិញ្ញាណ កើតឡើង ព្រោះ​អាស្រ័យ​​ចិត្តនិង ធម្មារម្មណ៍ ១ ។ ពាក្យណា ដែលតថាគតពោលហើយថា វិញ្ញាណកាយ ៦ ក៏គួរដឹង ដូច្នេះ ពាក្យនុ៎ះ តថាគតពោលហើយ ព្រោះ​អាស្រ័យ​សេចក្ដី​នេះឯង ។ នេះ ឆក្កៈ ទី ៣ ។</p>
        <p><a class='ref km' id='km290' href='#km290'>២៩០</a>ពាក្យថា ផស្សកាយ ៦ ក៏គួរដឹង ដូច្នេះនុ៎ះ តថាគត បានពោល ហើយ ។ ចុះពាក្យដែលតថាគតពោលហើយនុ៎ះ តើព្រោះអាស្រ័យសេចក្ដី ដូចម្ដេច ។ ចក្ខុវិញ្ញាណា កើតឡើង ព្រោះអាស្រ័យភ្នែកនិងរូប ការជួបជុំនៃ របស់ទាំង ៣ ហៅថា ផស្សៈ ១ ។ សោតវិញ្ញាណ កើតឡើង ព្រោះអាស្រ័យ ត្រចៀកនិងសំឡេង ការជួបជុំ​នៃរបស់ទាំង ៣ ហៅថាផស្សៈ ១ ។ ឃាន-វិញ្ញាណ កើតឡើង ព្រោះអាស្រ័យច្រមុះនិង​ក្លិន ការជួបជុំ នៃរបស់ទាំង ៣ ហៅថាផស្សៈ ១ ជិវ្ហាវិញ្ញាណ កើតឡើង ព្រោះអាស្រ័យ​អណ្ដាតនិងរស ការ ជួបជុំនៃរបស់ទាំង ៣ ហៅថាផស្សៈ ១ ។ កាយវិញ្ញាណ កើតឡើង ព្រោះ អាស្រ័យកាយនិងផោដ្ឋព្វៈ ការជួបជុំនៃរបស់ទាំង ៣ ហៅថា ផស្សៈ ១ ។ មនោវិញ្ញាណ កើតឡើង ព្រោះអាស្រ័យចិត្តនិងធម្មារម្មណ៍ ការជួបជុំនៃ របស់ទាំង ៣ ហៅថា ផស្សៈ ១ ។ ពាក្យណា ដែលតថាគត ពោលហើយថា ផស្សកាយ ៦ ក៏គួរដឹង ដូច្នេះពាក្យនុ៎ះ តថាគតពោលហើយ ព្រោះអាស្រ័យ សេចក្ដីនេះឯង ។ នេះ ឆក្កៈ ទី ៤ ។</p>
        <p><a class='ref km' id='km291' href='#km291'>២៩១</a>ពាក្យថា វេទនាកាយ ៦ ក៏គួរដឹង ដូច្នេះនុ៎ះ តថាគតបាន ពោលហើយ ។ ចុះ​ពាក្យដែលតថាគតពោលហើយនុ៎ះ តើព្រោះអាស្រ័យ សេចក្ដីដូចម្ដេច ។ ចក្ខុ​វិញ្ញាណ​ កើតឡើង ព្រោះអាស្រ័យ ភ្នែកនិងរូប ការ ជួបជុំនៃរបស់ទាំង ៣ ហៅថា ផស្សៈ ព្រោះផស្សៈជាបច្ច័យ ទើបមានវេទនា ១ ។ សោតវិញ្ញាណកើតឡើង​ ព្រោះ​អាស្រ័យ​ត្រចៀកនិងសំឡេង ... ឃាន-វិញ្ញាណកើតឡើង ព្រោះអាស្រ័យច្រមុះនិងក្លិន ... ជិវ្ហាវិញ្ញាណ កើតឡើង ព្រោះអាស្រ័យអណ្ដាតនិងរស ... កាយវិញ្ញាណ កើត​ឡើង ព្រោះអាស្រ័យ កាយនិងផោដ្ឋព្វៈ ... មនោវិញ្ញាណ កើតឡើង ព្រោះ​អាស្រ័យ​ចិត្តនិង ធម្មារម្មណ៍ ការជួបជុំនៃរបស់ទាំង ៣ ហៅថា ផស្សៈ ព្រោះ​ផស្សៈ​ជាបច្ច័យ ទើបមាន វេទនា ១ ។ ពាក្យណា ដែលតថាគតពោលហើយថា វេទនាកាយ ៦ ក៏គួរដឹង ដូច្នេះ ពាក្យនុ៎ះ តថាគតពោលហើយ ព្រោះអាស្រ័យ​សេចក្ដី​នេះឯង ។ នេះ ឆក្កៈ ទី ៥ ។</p>
        <p><a class='ref km' id='km292' href='#km292'>២៩២</a>ពាក្យថា តណ្ហាកាយ ៦ ក៏គួរដឹង ដូច្នេះនុ៎ះ តថាគតបាន ពោលហើយ ។ ចុះពាក្យដែលតថាគត តើព្រោះអាស្រ័យសេចក្ដីដូចម្ដេច ។ ចក្ខុវិញ្ញាណ កើតឡើង ព្រោះ​អាស្រ័យ ភ្នែកនិងរូប ការជួបជុំនៃរបស់ទាំង ៣ ហៅថាផស្សៈ ព្រោះផស្សៈជា​បច្ច័យ​ ទើបមានវេទនា ព្រោះវេទនាជា បច្ច័យ ទើបមានតណ្ហា ១ ។ សោតវិញ្ញាណ​កើត​ឡើង ព្រោះអាស្រ័យ ត្រចៀកនិងសំឡេង ...​ ឃានវិញ្ញាណកើតឡើង ព្រោះ​អាស្រ័យ​ច្រមុះនិងក្លិន ... ជិវ្ហាវិញ្ញាណ កើតឡើង ព្រោះអាស្រ័យអណ្ដាតនិងរស ... កាយវិញ្ញាណ​ កើតឡើង ព្រោះអាស្រ័យកាយ​និងផោដ្ឋព្វៈ ... មនោវិញ្ញាណ កើតឡើង ព្រោះអាស្រ័យ ចិត្តនិងធម្មារម្មណ៍ ការជួបជុំ​នៃរបស់ទាំង ៣ ហៅថា​ផស្សៈ​ព្រោះ​ផស្សៈ​ជាបច្ច័យ ទើបមានវេទនា ព្រោះវេទនាជា​បច្ច័យ ទើបមាន តណ្ហា ១ ។ ពាក្យណា ដែលតថាគត ពោលហើយថា តណ្ហាកាយ ៦ ក៏គួរដឹង ដូច្នេះ ពាក្យនុ៎ះ តថាគតពោលហើយ ព្រោះអាស្រ័យសេចក្ដីនេះ ឯង ។ នេះ ឆក្កៈ ទី ៦ ។</p>
        <p><a class='ref km' id='km293' href='#km293'>២៩៣</a>បុគ្គលណា និយាយយ៉ាងនេះថា ភ្នែកជាខ្លួន ពាក្យរបស់ បុគ្គលនោះ មិន​កើតការទេ ។ (ព្រោះថា) ភ្នែកគេតែងដឹងច្បាស់ថា មានការ កើតឡើងផង ការវិនាស​ទៅវិញផង ។ លុះតែបុគ្គលណា ដឹងច្បាស់នូវការ កើតឡើង និងការវិនាសទៅវិញថា ខ្លួនរបស់អញ កើតឡើងផង វិនាសទៅ វិញផង បុគ្គលនោះឯង ទើបឈ្មោះថាយល់​ឃើញត្រូវ ហេតុនោះបានជាថា បុគ្គលណា និយាយថា ភ្នែកជាខ្លួន ពាក្យរបស់បុគ្គល​នោះ មិនកើតការទេ ។ ព្រោះហេតុនោះ ភ្នែកមិនមែនជាខ្លួនឡើយ ។ បុគ្គលណា និយាយ​ថារូប ជាខ្លួន ពាក្យរបស់បុគ្គលនោះ មិនកើតការទេ ។ (ព្រោះថា) រូបគេតែង ដឹងច្បាស់​ថា មានការកើតឡើងផង ការវិនាសទៅវិញផង ។ លុះតែបុគ្គល ណា ដឹងច្បាស់​នូវការកើតឡើង និងការវិនាសទៅវិញថាខ្លួនរបស់អញ កើតឡើងផង វិនាសទៅវិញ​ផង បុគ្គលនោះឯងទើបឈ្មោះថា យល់ឃើញ ត្រូវ ហេតុនោះបានជាថា បុគ្គលណា​និយាយថា រូបជាខ្លួន ពាក្យរបស់បុគ្គល នោះ មិនកើតការទេ ។ ព្រោះហេតុនោះ ភ្នែកមិន​មែនជាខ្លួន រូបក៏មិនមែន ជាខ្លួនឡើយ ។ បុគ្គលណានិយាយ ចក្ខុវិញ្ញាណជាខ្លួន ពាក្យរបស់បុគ្គល នោះ មិនកើតការទេ ។ (ព្រោះថា) ចក្ខុវិញ្ញាណគេតែងដឹងច្បាស់ថា មានការ កើតឡើងផង ការវិនាសទៅវិញផង ។ លុះតែបុគ្គលណាដឹងច្បាស់នូវការ​កើតឡើងនិងការវិនាស ទៅវិញថា ខ្លួនរបស់អញកើតឡើងផង វិនាសទៅ វិញផង បុគ្គលនោះឯងទើប ឈ្មោះថា យល់ឃើញត្រូវ​ ហេតុនោះបានជា ថាបុគ្គលណានិយាយ​ថា ចក្ខុវិញ្ញាណជាខ្លួន ពាក្យរបស់បុគ្គលនោះ មិន កើតការទេ ។ ព្រោះហេតុនោះ ភ្នែកមិន​មែនជាខ្លួន រូបមិនមែនជាខ្លួន ចក្ខុវិញ្ញាណក៏មិនមែនជាខ្លួនឡើយ ។ បុគ្គលណានិយាយថា ចក្ខុសម្ផ័ស្ស​ជា​ខ្លួន ពាក្យរបស់បុគ្គលនោះ មិនកើតការទេ ។ (ព្រោះថា) ចក្ខុសម្ផ័ស្ស គេតែ ដឹងច្បាស់​ថា​មានការ កើតឡើងផង ការវិនាសទៅវិញផង ។ លុះតែបុគ្គល ណា ដឹងច្បាស់នូវ​ការកើតឡើង​ និងការវិនាស​ទៅវិញថា​ខ្លួនរបស់អញកើត ឡើងផង វិនាសទៅវិញ​ផង បុគ្គលនោះឯង ទើបឈ្មោះថា យល់ឃើញត្រូវ ហេតុនោះបានជាថា បុគ្គលណានិយាយ​ថា ចក្ខុសម្ផ័ស្ស ជាខ្លួន ពាក្យរបស់ បុគ្គលនោះមិនកើតការទេ ។ ព្រោះហេតុនោះ ភ្នែក​មិនមែនជាខ្លួន រូបមិន មែនជាខ្លួន ចក្ខុវិញ្ញាណមិនមែនជាខ្លួន ចក្ខុសម្ផ័ស្សក៏មិនមែន​ជាខ្លួន​ឡើយ ។ បុគ្គលណា និយាយថា វេទនាជាខ្លួន ពាក្យរបស់បុគ្គលនោះ មិនកើតការទេ ។ (ព្រោះថា) វេទនា គេតែងដឹងច្បាស់ថា មានការកើតឡើងផង ការវិនាសទៅវិញ​ផង ។ លុះតែ បុគ្គលណា ដឹងច្បាស់នូវការកើតឡើង​និងការវិនាសទៅវិញថា ខ្លួនរបស់​អញ​កើតឡើងផង វិនាសទៅវិញផង បុគ្គលនោះឯង ទើបឈ្មោះថាយល់ឃើញត្រូវ ហេតុ​នោះបានជាថា បុគ្គល ណា​និយាយថា វេទនាជាខ្លួន ពាក្យរបស់បុគ្គលនោះ មិនកើតការ​ទេ ។ ព្រោះហេតុនោះ ភ្នែកមិនមែនជាខ្លួន រូបមិនមែនជាខ្លួន ចក្ខុវិញ្ញាណ មិនមែនជាខ្លួន ចក្ខុសម្ផ័ស្សមិនមែនជាខ្លួន វេទនាក៏មិនមែនជាខ្លួនឡើយ ។ បុគ្គលណា និយាយថា តណ្ហាជាខ្លួន ពាក្យរបស់បុគ្គនោះ មិនកើតការទេ ។ (ព្រោះថា) តណ្ហា គេតែងដឹង ច្បាស់ថាមានការកើតផង ការវិនាសទៅ វិញផង ។ លុះតែបុគ្គលណា ដឹងច្បាស់​នូវ​ការកើតឡើងនិងការវិនាស​ទៅ វិញថា ខ្លួន​របស់​អញកើតឡើងផង វិនាសទៅវិញផង បុគ្គលនោះឯង ទើប ឈ្មោះថា យល់ឃើញត្រូវ ហេតុនោះបានជាថា បុគ្គលណានិយាយ​ថា តណ្ហាជាខ្លួន ពាក្យរបស់បុគ្គលនោះ មិនកើតការទេ ។ ព្រោះហេតុនោះ ភ្នែក មិនមែន​ជាខ្លួន រូបមិនមែនជាខ្លួន ចក្ខុវិញ្ញាណមិនមែនជាខ្លួន ចក្ខុសម្ផ័ស្ស មិនមែនជាខ្លួន វេទនាមិនមែនជាខ្លួន តណ្ហាក៏មិនមែនជាខ្លួនឡើយ ។</p>
        <p><a class='ref km' id='km294' href='#km294'>២៩៤</a>បុគ្គលណានិយាយថា ត្រចៀកជាខ្លួន ... បុគ្គលនិយាយថា ច្រមុះជាខ្លួន ... បុគ្គល​ណា​និយាយ​ថា អណ្ដាតជាខ្លួន ... បុគ្គល​ណា​និយាយ​ថា កាយជាខ្លួន ​... បុគ្គល​ណា​និយាយ​ថា​ ចិត្តជាខ្លួន ពាក្យរបស់បុគ្គលនោះ មិនកើតការទេ ។ (ព្រោះថា) ចិត្តគេ តែងដឹងច្បាស់ថាមានការកើតឡើងផង ការវិនាសទៅវិញផង ។ លុះតែ​បុគ្គលណា ដឹងច្បាស់នូវការកើតឡើង និងការវិនាសទៅវិញថា ខ្លួនរបស់អញកើតឡើងផង វិនាស​ទៅវិញផង បុគ្គលនោះឯង ទើបឈ្មោះថាយល់​ឃើញត្រូវ ហេតុនោះបានជាថា បុគ្គល ណានិយាយថា ចិត្តជាខ្លួន ពាក្យរបស់បុគ្គល​នោះ មិនកើតការទេ ។ ព្រោះ ហេតុនោះ ចិត្តមិនមែនជាខ្លួនឡើង ។ បុគ្គលណានិយាយ​ថា ធម្មារម្មណ៍ ជាខ្លួន ពាក្យរបស់បុគ្គល នោះ មិនកើតការទេ ។ (ព្រោះថា) ធម្មារម្មណ៍ គេតែងដឹងច្បាស់ថាមានការកើតឡើងផង ការវិនាសទៅវិញផង ។ លុះតែ បុគ្គល​ណា ដឹងច្បាស់នូវការកើតឡើងនិងការវិនាស​ទៅវិញថា ខ្លួនរបស់ អញ កើតឡើង​ផង វិនាសទៅវិញផង បុគ្គលនោះឯង ទើបឈ្មោះថា​យល់ ឃើញត្រូវ ហេតុនោះបានជាថា បុគ្គលណា និយាយថា ធម្មារម្មណ៍ជាខ្លួន ពាក្យ​របស់បុគ្គលនោះ មិនកើតការទេ ។ ព្រោះហេតុនោះ ចិត្តមិនមែនជាខ្លួន ធម្មារម្មណ៍ ក៏មិនមែនជាខ្លួនឡើយ ។ បុគ្គលណា និយាយថា មនោវិញ្ញាណ ជាខ្លួន ពាក្យរបស់បុគ្គល​នោះ មិនកើតការទេ ។ (ព្រោះថា) មនោវិញ្ញាណ គេតែងដឹងច្បាស់ថាមានការកើតឡើង​ផង ការវិនាសទៅវិញផង ។ លុះតែ បុគ្គលណា ដឹងច្បាស់នូវ​ការកើតឡើង​និងការ វិនាស​ទៅវិញថា​ខ្លួន​របស់​អញ​កើតឡើងផង វិនាសទៅវិញផង ។ បុគ្គលនោះឯង ទើបឈ្មោះថា យល់ ឃើញត្រូវ ហេតុនោះបានជាថា បុគ្គលណា និយាយថា មនោវិញ្ញាណ ជា ខ្លួន ពាក្យរបស់​បុគ្គលនោះ មិនកើតការទេ ។ ព្រោះហេតុនោះ ចិត្តមិនមែន ជាខ្លួន ធម្មារម្មណ៍មិនមែនជាខ្លួន មនោវិញ្ញាណក៏មិនមែនជាខ្លួនឡើយ ។ បុគ្គលណា និយាយថា មនោសម្ផ័ស្សជាខ្លួន ពាក្យរបស់បុគ្គលនោះ មិនកើត ការទេ ។ (ព្រោះថា) មនោសម្ផ័ស្ស គេតែងដឹងច្បាស់​ថា មានការកើតឡើង ផង ការវិនាសទៅវិញផង ។ លុះតែបុគ្គល ណាដឹងច្បាស់នូវការ​កើតឡើង​និងការ​វិនាសទៅវិញថា ខ្លួនរបស់អញ កើតឡើងផង វិនាសទៅវិញផង បុគ្គលនោះឯង ទើបឈ្មោះថា យល់ឃើញត្រូវ​ ហេតុនោះបានជាថា បុគ្គល ណា និយាយថា មនោសម្ផ័ស្សជាខ្លួន ពាក្យរបស់បុគ្គលនោះ មិនកើតការទេ ។ ព្រោះហេតុនោះ ចិត្តមិនមែនជាខ្លួន ធម្មារម្មណ៍មិនមែនជាខ្លួន មនោ-វិញ្ញាណមិនមែនជា ខ្លួន មនោសម្ផ័ស្ស ក៏មិនមែនជាខ្លួនឡើយ ។ បុគ្គលណា និយាយថា វេទនាជាខ្លួន ពាក្យ របស់បុគ្គលនោះ មិនកើតការទេ ។ (ព្រោះ ថា) វេទនា គេតែងដឹងច្បាស់ថា មានការកើត ឡើងផង ការវិនាសទៅវិញ ផង ។ លុះតែបុគ្គលណា ដឹងច្បាស់​នូវ​ការ​កើតឡើងនិង ការវិនាសទៅវិញ ថា ខ្លួនរបស់អញ កើតឡើងផង វិនាសទៅវិញផង បុគ្គលនោះឯង ទើប ឈ្មោះថាយល់ឃើញត្រូវ ហេតុនោះបានជាថា បុគ្គលណា និយាយថា វេទនាជាខ្លួន ពាក្យរបស់បុគ្គលនោះ មិនកើតការទេ ។ ព្រោះហេតុនោះ ចិត្ត មិនមែនជាខ្លួន ធម្មារម្មណ៍ មិនមែនជាខ្លួន មនោវិញ្ញាណមិនមែនជាខ្លួន មនោសម្ផ័ស្ស មិនមែនជាខ្លួន វេទនាក៏មិនមែន ជាខ្លួនឡើយ ។ បុគ្គលណា និយាយថា តណ្ហាជាខ្លួន ពាក្យរបស់បុគ្គលនោះ មិនកើត ការទេ ។ (ព្រោះ ថា) តណ្ហា គេតែងដឹងច្បាស់ថា មានការកើតឡើងផង ការវិនាសទៅ វិញផង ។ លុះតែបុគ្គលណាដឹងច្បាស់នូវការ​កើតឡើងនិងការវិនាសទៅ វិញថា ខ្លួន របស់អញ កើតឡើងផង វិនាសទៅវិញផង បុគ្គលនោះឯង ទើបឈ្មោះថា យល់ឃើញ ត្រូវ ហេតុនោះបានជាថា បុគ្គលណា និយាយថា តណ្ហាជាខ្លួន ពាក្យរបស់បុគ្គលនោះ មិនកើតការទេ ។ ព្រោះហេតុនោះ ចិត្តមិនមែនជាខ្លួន ធម្មារម្មណ៍មិនមែនជាខ្លួន មនោវិញ្ញាណមិនមែនជាខ្លួន មនោសម្ផ័ស្ស​មិនមែនជាខ្លួន វេទនាមិនមែនជាខ្លួន តណ្ហា​ក៏មិនមែនជា ខ្លួនឡើយ ។</p>
        <p><a class='ref km' id='km295' href='#km295'>២៩៥</a>ម្នាលភិក្ខុទាំងឡាយ នេះបដិបទា ជាដំណើរកើតនៃសក្កាយ ។ បុគ្គល​ពិចារណាឃើញចក្ខុថា នុ៎ះរបស់អញ នុ៎ះជាអញ នុ៎ះជាខ្លួនអញ ។ ពិចារណាឃើញ​រូបថា នុ៎ះរបស់អញ នុ៎ះជាអញ នុ៎ះជាខ្លួនអញ ។ ពិចារណាឃើញ​ចក្ខុវិញ្ញាណថា នុ៎ះរបស់អញ នុ៎ះជាអញ នុ៎ះជាខ្លួនអញ ។ ពិចារណាឃើញ​ចក្ខុសម្ផ័ស្ស នុ៎ះរបស់អញ នុ៎ះជាអញ នុ៎ះជាខ្លួនអញ​ ។ ពិចារណាឃើញវេទនាថា នុ៎ះរបស់អញ នុ៎ះជាអញ នុ៎ះជាខ្លួនអញ ពិចារណាឃើញតណ្ហាថា នុ៎ះរបស់អញ នុ៎ះជាអញ នុ៎ះជាខ្លួនអញ ។ ពិចារណាឃើញ ត្រចៀកថា នុ៎ះរបស់អញ ... ពិចារណាឃើញច្រមុះថា នុ៎ះរបស់អញ ... ពិចារណាឃើញ អណ្ដាតថា នុ៎ះរបស់​អញ ... ពិចារណា ឃើញកាយថា នុ៎ះរបស់​អញ ... ពិចារណាឃើញ ចិត្តថា នុ៎ះរបស់​អញ នុ៎ះជាអញ នុ៎ះជាខ្លួនអញ ។ ពិចារណា​ឃើញធម្មារម្មណ៍ថា នុ៎ះរបស់អញ នុ៎ះជាអញ នុ៎ះជាខ្លួនអញ ។ ពិចារណាឃើញ មនោវិញ្ញាណថា នុ៎ះរបស់អញ នុ៎ះជាខ្លួនអញ ។ ពិចារណាឃើញតណ្ហាថា នុ៎ះរបស់អញ នុ៎ះជាអញ នុ៎ះជាខ្លួន​អញ ។ </p>
        <p><a class='ref km' id='km296' href='#km296'>២៩៦</a>ម្នាលភិក្ខុទាំងឡាយ នេះបដិបទាជាដំណើររលត់ទៅនៃ សក្កាយ ។ បុគ្គល​ពិចារណា​ឃើញចក្ខុថា នុ៎ះមិនមែនរបស់អញ នុ៎ះមិនមែន ជាអញ នុ៎ះមិនមែនជាខ្លួន​អញ ។ ពិចារណាឃើញរូបថា នុ៎ះមិនមែនរបស់ អញ នុ៎ះមិនមែនជាអញ នុ៎ះមិនមែន​ជាខ្លួនអញ ។ ពិចារណាឃើញចក្ខុវិញ្ញា ថា នុ៎ះមិនមែនរបស់អញ នុ៎ះមិនមែនជាអញ នុ៎ះមិនមែនជា ខ្លួនអញ ។ ពិចារណាឃើញចក្ខុសម្ផ័សថា នុ៎ះមិនមែនរបស់អញនុ៎ះ មិនមែនជាអញ នុ៎ះមិនមែនជាខ្លួនអញ ។ ពិចារណាឃើញវេទនាថា នុ៎ះមិនមែនជារបស់ អញ នុ៎ះមិនមែន ជាអញ នុ៎ះមិនមែនជាខ្លួនអញ ។ ពិចារណា​ឃើញតណ្ហា ថា នុ៎ះមិនមែនរបស់អញ នុ៎ះមិនមែនជាអញ នុ៎ះមិនមែនជាខ្លួនអញ ។ ពិចារណាឃើញ ត្រចៀកថា នុ៎ះមិនមែនរបស់ អញ ... ពិចារណា ឃើញ ច្រមុះថា នុះមិនមែនរបស់អញ ... នុ៎ះមិនមែនរបស់អញ ... ពិចារណា ឃើញអណ្ដាតថា នុ៎ះមិនមែនរបស់អញ ... ពិចារណាឃើញកាយថា នុ៎ះមិន មែនរបស់អញ ... ពិចារណាឃើញចិត្តថា នុ៎ះមិនមែនរបស់អញ នុ៎ះមិនមែន​ជាអញ នុ៎ះមិនមែនជា​ខ្លួនអញ ។ ពិចារណាឃើញធម្មារម្មណ៍ថា នុ៎ះមិន មែនរបស់​អញ ។ នុ៎ះមិនមែនជាអញ នុ៎ះមិនមែនជាខ្លួនអញ ។ ពិចារណា ឃើញមនោវិញ្ញាណថា នុ៎ះមិនមែន របស់អញ នុ៎ះមិនមែនជាអញ នុ៎ះមិន មែនជាខ្លួនអញ ។ ពិចារណា​ឃើញមនោសម្ផ័ស្សថា នុ៎ះ​មិនមែនរបស់អញ នុ៎ះមិនមែនជាអញ នុ៎ះមិនមែនជាខ្លួន​អញ​ ។ ពិចារណាឃើញ​វេទនាថា នុ៎ះមិនមែនរបស់អញ នុ៎ះមិនមែនជាអញ នុ៎ះមិនមែជាខ្លួនអញ​។ ពិចារណា​ឃើញតណ្ហាថា នុ៎ះមិនមែនរបស់អញ នុ៎ះមិនមែនជាអញ នុ៎ះមិនមែនជា ខ្លួនអញ ។</p>
        <p><a class='ref km' id='km297' href='#km297'>២៩៧</a>ម្នាលភិក្ខុទាំងឡាយ ចក្ខុវិញ្ញាណកើតឡើង ព្រោះអាស្រ័យ ភ្នែកនិងរូប ការជួបជុំ​នៃរបស់​ទាំង ៣ ហៅថា ផស្សៈវេទនា ជាសុខក្ដី ជាទុក្ខ ក្ដី មិនមែនទុក្ខ មិនមែន សុខក្ដី កើតឡើង​ព្រោះ​ផស្សៈ​ជា​បច្ច័យ ។ បុគ្គល នោះ កាលបើ​សុខវេទនាពាល់ត្រូវ រមែងរីករាយ ក្អាកក្អាយ តាំងនៅ​ក្នុង​សេចក្ដី​ពេញចិត្ត រាគានុស័យនៃបុគ្គលនោះ ក៏ដេកសម្ងំនៅ ។ កាលបើ ទុក្ខវេទនា ពាល់ត្រូវ រមែង​ក្រៀមក្រំចិត្ត លំបាក ខ្សឹកខ្សួល គក់ទ្រូង ទ្រហោ យំ ដល់នូវសេចក្ដីវង្វេង បដិឃានុស័យនៃបុគ្គលនោះ ក៏ដេកសម្ងំនៅ ។ កាលបើអទុក្ខមសុខវេទនា ពាល់ត្រូវ រមែងមិនដឹងច្បាស់តាមពិត នូវការ កើតឡើងផង នូវសេចក្ដីវិនាសទៅផង នូវអានិសង្សផង នូវទោសផង នៃ វេទនានោះ និងការលាស់​ចេញនូវវេទនានោះ អវិជ្ជានុស័យនៃបុគ្គលនោះ ក៏ដេកសម្ងំនៅ ។ ម្នាលភិក្ខុទាំងឡាយ បុគ្គលនោះឯង បើទុកជាមិនបាច់ លះបង់នូវរាគានុស័យ ក្នុងសុខវេទនា មិនបាច់បន្ទោបង់ នូវ​បដិឃានុស័យ ក្នុងទុក្ខវេទនា មិន​បាច់​គាស់រំលើងនូវអវិជ្ជានុស័យ ក្នុងអទុក្ខម-សុខវេទនា មិនបាច់លះបង់នូវអវិជ្ជា មិនបាច់​ញុំាង​វិជ្ជា​ឲ្យ​កើត​ឡើង​ក៏ដោយ ក៏គង់ជា អ្នក​ធ្វើនូវទីបំផុតនៃទុក្ខ ក្នុងបច្ចុប្បន្ននេះបាន ពាក្យដូច្នេះនុ៎ះ មិនសមហេតុ ឡើយ ។ ម្នាលភិក្ខុទាំងឡាយ សោតវិញ្ញាណកើតឡើង ព្រោះអាស្រ័យ​ត្រចៀកនិងសំឡេង ... ឃានវិញ្ញាណកើតឡើង ព្រោះអាស្រ័យច្រមុះនិងក្លិន ... ជិវ្ហា​វិញ្ញាណកើតឡើង ព្រោះ​អាស្រ័យ​អណ្ដាត​និងរស ... កាយវិញ្ញាណ កើតឡើង ព្រោះអាស្រ័យកាយនិងផោដ្ឋព្វៈ ... មនោវិញ្ញាណកើតឡើង ព្រោះអាស្រ័យមិត្ត​និងធម្មារម្មណ៍ ការជួបជុំនៃរបស់ទាំង ៣ ហៅថាផស្សៈ វេទនា ជាសុខក្ដី ជាទុក្ខក្ដី មិនមែនទុក្ខមិនមែងសុខក្ដី​ រមែងកើតឡើង ព្រោះ ផស្សៈជាបច្ច័យ ។ បុគ្គលនោះ កាលបើសុខ​វេទនាពាល់ត្រូវ រមែងរីករាយ ក្អាកក្អាយ តាំងនៅក្នុងសេចក្ដីពេញចិត្ត រាគានុស័យនៃបុគ្គលនោះ ក៏ដេក សម្ងំនៅ ។ កាលទុក្ខវេទនាពាលត្រូវ រមែងក្រៀម​ក្រំចិត្ត លំបាក ខ្សឹកខ្សួល គក់ទ្រូង ទ្រហោយំ ដល់នូវសេចក្ដីវង្វេង បដិឃានុស័យ​នៃបុគ្គលនោះ ក៏ដេកសម្ងំនៅ ។ កាលអទុក្ខមសុខវេទនាពាល់ត្រូវ រមែងមិនដឹងច្បាស់តាម ពិត នូវការកើតឡើងផង នូវសេចក្ដីវិនាស ទៅផង នូវអានិសង្សផង នូវ ទោសផង នៃវេទនានោះ និងការរលាស់ចេញនូវវេទនានោះ អវិជ្ជានុស័យនៃ បុគ្គលនោះ ក៏ដេកសម្ងំនៅ ។ ម្នាលភិក្ខុទាំងឡាយ បុគ្គលនោះឯង បើទុកជា មិនបាច់លះបង់នូវ​រាគានុស័យ ក្នុងសុខវេទនា មិនបាច់បន្ទោបង់ នូវបដិឃា-នុស័យ ក្នុងទុក្ខវេទនា មិនបាច់គាស់រំលើងនូវ​អវិជ្ជានុស័យ​ ក្នុងអទុក្ខមសុខ-វេទនា មិនបាច់លះបង់នូវអវិជ្ជា មិនបាច់ញុំាងវិជ្ជាឲ្យកើតឡើងក៏ដោយ ដ៏គង់ជាអ្នកធ្វើទីបំផុត នៃទុក្ខក្នុងបច្ចុប្បន្ន​នេះ​បាន ពាក្យដូច្នេះនុ៎ះ មិនសម ហេតុឡើយ ។</p>
        <p><a class='ref km' id='km298' href='#km298'>២៩៨</a>ម្នាលភិក្ខុទាំងឡាយ ចក្ខុវិញ្ញាណកើតឡើង ព្រោះអាស្រ័យ ភ្នែកនិងរូប ការជួបជុំនៃរបស់ទាំង ៣ ហៅថាផស្សៈ វេទនា ជាសុខក្ដី ជាទុក្ខ ក្ដី មិនមែនទុក្ខមិន​មែន​សុខក្ដី រមែងកើតឡើង ព្រោះផស្សៈជាបច្ច័យ ។ បុគ្គលនោះ កាលបើសុខវេទនាពាល់​ត្រូវរមែងមិនរីករាយ មិនក្អាកក្អាយ មិនតាំងនៅក្នុងសេចក្ដីពេញចិត្តទេ រាគានុស័យ​នៃបុគ្គលនោះ ក៏មិនដេក សម្ងំនៅឡើយ ។ កាលទុក្ខវេទនាពាល់ត្រូវ រមែងមិនក្រៀម​ក្រំចិត្ត មិន លំបាក មិនខ្សឹកខ្សួល មិនគក់ទ្រូងទ្រហោយំ មិនដល់នូវសេចក្ដីវង្វេងទេ បដិឃានុស័យនៃបុគ្គលនោះ ក៏មិនដេកសម្ងំនៅឡើយ ។ កាលអទុក្ខមសុខ-វេទនា​ពាល់ ត្រូវរមែងដឹងច្បាស់តាមពិត នូវការកើតឡើងផង នូវសេចក្ដី វិនាសទៅផង នូវអានិសង្សផង នូវទោសផង នៃវេទនានោះ និងការរលាស់ ចេញនូវវេទនានោះ អវិជ្ជានុស័យ​នៃបុគ្គលនោះ ក៏មិនដេកសម្ងំនៅឡើយ​ ។ ម្នាលភិក្ខុទាំងឡាយ បុគ្គល នោះឯង លះបង់នូវរាគានុស័យ ក្នុងសុខវេទនា បន្ទោបង់នូវបដិឃានុស័យ ក្នុងទុក្ខវេទនា គាស់រំលើងនូវអវិជ្ជានុស័យ ក្នុង អទុក្ខមសុខវេទនា លះបង់នូវអវិជ្ជា ញុំាងវិជ្ជាឲ្យ​កើតឡើងហើយ និងជាអ្នក ធ្វើទីបំផុតនៃទុក្ខ ក្នុងបច្ចុប្បន្ននេះបាន ពាក្យដូច្នេះនុ៎ះ ទើបសមហេតុ ។ ម្នាលភិក្ខុទាំងឡាយ សោតវិញ្ញាណកើតឡើង ព្រោះ​អាស្រ័យត្រចៀក និងសំឡេង ... ម្នាលភិក្ខុទាំងឡាយ ឃានវិញ្ញាណកើតឡើង ព្រោះអាស្រ័យ ច្រមុះនិងក្លិន ... ម្នាលភិក្ខុទាំងឡាយ ជិវ្ហាវិញ្ញាណកើតឡើង ព្រោះ​អាស្រ័យ​អណ្ដាតនិងរស ... ម្នាលភិក្ខុទាំងឡាយ កាយវិញ្ញាណកើតឡើង ព្រោះ​អាស្រ័យ​កាយនិងផោដ្ឋព្វៈ ... ម្នាលភិក្ខុទាំងឡាយ មនោវិញ្ញាណ កើតឡើង ព្រោះអាស្រ័យ​ចិត្ត​និងធម្មារម្មណ៍ ការជួប ជុំនៃរបស់ទាំង ៣ ហៅថា ផស្សៈ វេទនាជាសុខក្ដី ជាទុក្ខក្ដី មិនមែនទុក្ខមិនមែនសុខក្ដី រមែងកើតឡើង ព្រោះផស្សៈជាបច្ច័យ ។ បុគ្គលនោះ កាលសុខវេទនាពាល់ត្រូវ រមែង​មិន រីករាយ មិនក្អាកក្អាយ មិនតាំងនៅក្នុងសេចក្ដីពេញចិត្តទេ រាគានុស័យ នៃបុគ្គលនោះ ក៏មិន​ដេកសម្ងំនៅឡើង ។ កាលទុក្ខវេទនាពាល់ត្រូវ រមែង មិនក្រៀមក្រំចិត្ត មិនលំបាក មិន​ខ្សឹបខ្សួល មិនគក់ទ្រូងទ្រហោយំ មិនដល់ នូវសេចក្ដីវង្វេងទេ បដិឃានុស័យនៃ​បុគ្គលនោះ ក៏មិនដេកសម្ងំនៅឡើយ ។ កាលអទុក្ខមសុខវេទនាពាល់ត្រូវ តែងដឹង​ច្បាស់តាមពិត នូវការកើតឡើង ផង នូវសេចក្ដីវិនាសទៅផង នូវអានិស្សផង នូវទោសផង នៃវេទននោះ និងការរលាស់ចេញនូវវេទនានោះ អវិជ្ជានុស័យនៃបុគ្គល​នោះ ក៏មិនដេក សម្ងំនៅឡើង ។ ម្នាលភិក្ខុទាំងឡាយ បុគ្គលនោះឯង លះបង់ នូវរាគានុស័យ ក្នុងសុខវេទនា បន្ទោបង់នូវបដិឃានុស័យ ក្នុងទុក្ខវេទនា គាស់រំលើង​នូវ អវិជ្ជានុស័យ ក្នុងអទុក្ខមសុខវេទនា លះបង់នូវអវិជ្ជា ញុំាងវិជ្ជាឲ្យកើត ឡើងហើយ និងជាអ្នកធ្វើ​ទីបំផុតនៃទុក្ខ ក្នុងបច្ចុប្បន្ននេះបាន ពាក្យដូច្នេះនុ៎ះ ទើបសមហេតុ ។</p>
        <p><a class='ref km' id='km299' href='#km299'>២៩៩</a>ម្នាលភិក្ខុទាំងឡាយ អរិយសាវ័កដែលមានសេចក្ដីចេះដឹង កាលយល់​ឃើញយ៉ាងនេះ ក៏នឿយណាយក្នុងភ្នែកផង នឿយណាយ ក្នុងរូបផង នឿយណាយ​ក្នុង​ចក្ខុវិញ្ញាណផង នឿយណាយក្នុងចក្ខុសម្ផ័ស្ស ផង នឿយណាយក្នុងវេទនាផង នឿយនាយក្នុងតណ្ហាផង នឿយណាយ ក្នុងត្រចៀកផង នឿយណាយក្នុងសំឡេង​ផង ... នឿយណាយក្នុងច្រមុះផង នឿយណាយក្នុងក្លិនផង ... នឿយ​ណាយ​ក្នុង​អណ្ដាត​ផង នឿយណាយក្នុង រសផង ... នឿយណាយក្នុងកាយផង នឿយ​ណាយ​ក្នុង​ផោដ្ឋព្វៈ​ផង ... នឿយណាយក្នុងចិត្តផង នឿយណាយក្នុងធម្មារម្មណ៍ផង នឿយ​ណាយ​ក្នុង​មនោវិញ្ញាណផង នឿយណាយក្នុងមនោសម្ផ័ស្សផង នឿយណាយ​ក្នុង​វេទនា​ផង នឿយណាយក្នុង​តណ្ហាផង ។ កាលបើនឿយណាយហើយ ក៏​ប្រាស​ចាក​តម្រេក ចិត្តក៏ផុតស្រឡះ (ចាកអាសវៈ) ព្រោះការប្រាសចាក តម្រេក កាល​ចិត្ត​ផុត​ស្រឡះ​ហើយ ញាណក៏កើត​ឡើងថា ចិត្ត​ផុត​ស្រឡះ ហើយ អរិយសាវ័កនោះរមែងដឹងច្បាស់ថា ជាតិ​អស់​ហើយ​ មគ្គព្រហ្មចរិយៈ អាត្មាអញបានប្រព្រឹត្តគ្រប់គ្រាន់ហើយ សោឡសកិច្ច អាត្មាអញ​បានធ្វើរួច ហើយ​ កិច្ចដទៃ ប្រព្រឹត្តទៅដើម្បីសោឡសកិច្ចនេះទៀត មិនមាន​ឡើយ ។ លុះព្រះមានភាគ សំដែងព្រះសូត្រនេះចប់ហើយ ភិក្ខុទាំងនោះ ក៏មាន សេចក្ដី​ត្រេកអរ រីករាយនឹងភាសិតនៃព្រះមានព្រះភាគ ។ ក៏កាលដែល​ព្រះមានព្រះភាគ សំដែង​វេយ្យាករណ៍​នេះចប់ហើយ ចិត្តរបស់ភិក្ខុទាំង ឡាយប្រមាណ ៦០ រូប ក៏រូច​ស្រឡះចាក អាសវៈទាំងឡាយព្រោះមិនបាន ប្រកាន់មាំទៀតឡើយ ។</p>
        <p>ចប់ ឆឆក្កសូត្រ ទី ៦ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>