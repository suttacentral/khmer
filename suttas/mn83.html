<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn83' lang='km'>
        <header>
            <ul>
            </ul>
            <h1>មឃទេវសូត្រទី៣</h1>
        </header>
        <p><a class='ref km' id='km213' href='#km213'>២១៣</a>ខ្ញុំបានស្ដាប់មកយ៉ាងនេះ។ សម័យមួយព្រះមានព្រះភាគទ្រង់គង់​ក្នុងមឃទេវម្ពវ័ន១ជិតក្រុងមិថិលា។ គ្រានោះព្រះមានព្រះភាគទ្រង់ធ្វើអាការញញឹម​ព្រះឪស្ឋឲ្យប្រាកដក្នុងប្រទេសមួយ។ លំដាប់នោះព្រះអានន្ទមានអាយុបានត្រិះរិះ​ដូច្នេះថាហេតុអ្វីហ្ន៎បណ្ដាលឲ្យព្រះព្រះមានព្រះភាគទ្រង់ធ្វើអាការញញឹមព្រះឪស្ន​ឲ្យប្រាកដព្រះតថាគតទាំងឡាយទ្រង់មិនធ្វើអាការញញឹមព្រះឪស្ឋឲ្យប្រាកដដោយការឥតហេតុអ្វីឡើយ។ ខណៈនោះព្រះអានន្ទមានអាយុធ្វើចីវរឆៀងស្មាម្ខាង​ប្រណម្យអញ្ជលីទៅរកព្រះមានព្រះភាគហើយក្រាបបង្គំទូលព្រះមានព្រះភាគដូច្នេះថាបពិត្រព្រះអង្គដ៏ចំរើនហេតុអ្វីហ្ម៎បច្ច័យអ្វីហ្ន៎បណ្ដាលឲ្យព្រះមានព្រះភាគ​ទ្រង់ធ្វើអាការញញឹមព្រះឪស្ឋឲ្យប្រាកដព្រះតថាគតទាំងឡាយទ្រង់មិនធ្វើអាការ​ញញឹមព្រះឪស្ឋឲ្យប្រាកដដោយការឥតហេតុឡើយ។</p>
        <p><a class='ref km' id='km214' href='#km214'>២១៤</a>ព្រះមានព្រះភាគត្រាស់ថាម្នាលអានន្ទរឿងធ្លាប់មានមកហើយក្នុង​នគរមិថិលានេះឯងមានព្រះរាជាទ្រង់ព្រះនាមថាមឃទវៈជាធម្មរាជប្រកបដោយ​ធម៌ជាមហារាជទ្រង់ឋិតនៅក្នុងធម៌ទ្រង់ប្រព្រឹត្តធម៌ក្នុងពួកអ្នកនិគមនឹងអ្នកជនបទជាព្រាហ្មណជាតិនឹងគហបតិជាតិតែងចូលរក្សាឧបោសងក្នុងថ្ងៃទី១៤នឹងទី៨នៃ​បក្ស។ ម្នាលអាន្ទលុះច្រើនឆ្នាំនឹងច្រើនពាន់ឆ្នាំកន្លងទៅហើយទើបព្រះបាទ​មឃទេវរាជទ្រង់ត្រាស់ហៅខ្មាស់ព្រះកេសមកថាម្នាលខ្មាន់ព្រះរកសសំឡាញ់បើ​អ្នកឃើញសក់ស្កូវលើក្បាល់របស់អញក្នុងកាលណាហើយអ្នកគប្បីប្រាប់អញក្នុង​កាលនោះ។ ម្នាលអានន្ទខ្មាន់ព្រះកេសបានទទួលព្រះបន្ទូលនៃព្រះបាទមឃទេវរាជ​ថាព្រះករុណាព្រះអង្គ។ ម្នាលអានន្ទលុះច្រើនឆ្នាំច្រើនរយឆ្នាំនឹងច្រើនពាន់ឆ្នាំ​កន្លងទៅហើយទើបខ្មាស់ព្រះកេសបានឃើញសក់ស្កូវលើព្រះសិរនៃព្រះបាទ​មឃទេវរាជលុះឃើញហើយទើបក្រាបទូលព្រះបាទមឃទេវរាជដូច្នេះថាទេវទូត​ប្រាកដច្បាស់ដល់ព្រះអង្គហើយព្រះរកសាស្កូវកើតលើព្រះសិរហើយ។ ព្រះបាទមឃទេវរាជត្រាស់ថាម្នលខ្មាន់ព្រះកេសសំឡាញ់បើដូច្នោះចូរអ្នកដកសក់​ស្កូវនោះដោយសណ្ខាសឲ្យស្រួលហើយដាក់លើម្រាមដៃនៃអញមើល។ ម្នាលអានន្ទខ្មាន់ព្រះកេសបានទទួលព្រះបន្ទូលនៃព្រះបាទមឃទេវរាជថាព្រះករុណាព្រះអង្គហើយបានដកសក់ស្កូវនោះដោយសណ្ខាសឲ្យស្រួលហើយដាក់​លើម្រាមព្រះហស្តនៃព្រះបាទមឃទេវរាជ។ ម្មាលអានន្ទលំដាប់នោះព្រះបាទមឃ​ទេវរាជទ្រង់ព្រះរាជទានស្រុកសួយដល់ខ្មាស់ព្រះកេសហើយទ្រង់ឲ្យហៅព្រះរាជ​កុមារជាបុត្តច្បង់មកទ្រង់មានព្រះបន្ទូលដូច្នេះថាម្នាលកុមារកូនទេវទូតប្រាកដ​ច្បាស់ដល់បិតាហើយសក់ស្កូវក៏កើតមានលើក្បាលហើយមួយទៀតកាមដែលជា​របស់មនុស្សបិតាក៏បានបរិភោគស្កប់ស្កល់ហើយឥឡូវនេះជាសម័យគួរដើមី្បស្វែង​រកនូវកាមជាទិព្វវិញម្នាលកុមារកូនកូនចូរមកគ្រប់គ្រងរាជសម្បត្តិនេះចុះចំណែក​បិតានឹងកោរសក់ពុកមាត់ពុកចង្កាស្លៀកដណ្ដប់សំពត់កាសាយៈចេញចាកផ្ទះចូល​ទៅកានផ្នួសម្នាលកុមារកូនបើកូនឯងបានឃើញសក់ស្កូវលើក្បាល់ក្នុងកាលណា​ហើយកូនគប្បីឲ្យស្រុកសួយដល់ខ្មាន់ព្រះកេសហើយប្រដៅនូវព្រះរាជកុមារដែល​ជាបុត្តច្បាងក្នុងរាជសម្បត្តិដោយប្រពៃហើយកោរសក់ពុកមាត់ពុកចង្កាស្លៀក​ដណ្ដប់សំពត់កាសាយៈចេញចាកផ្ទះចូលទៅកាន់ផ្នូសក្នុងកាលនោះចុះព្រោះថា​កល្យាណវត្តនេះបិតាបានតាំងទុកស្រេចហើយកូនគប្បីប្រព្រឹត្តតាមចុះកូនកុំធ្វើជា​បរុសថោកថយជាងបិតាឡើយម្នាលកុមារបានកាលបើគូនៃបុរស១ ណាមានហើយ​កល្យាណវត្តមានសភាពយ៉ាងនេះ នឹងដាច់សូន្យទៅបានបណ្ដាបុរសទាំងនោះ គូនៃបុរសនោះឯង ហៅថាបុរសថោកថយ ។ ម្នាលកុមារកូន ព្រោះហេតុនោះ បានជាមិតា​និយាយនឹងកូនឯងយ៉ាងនេះថា កល្យាណវត្តនេះ បិតាបានតាំងទុកស្រេចហើយ កូន​គប្បីប្រពឹត្តតាមចុះ កុំកូនធ្វើជាបុរសថោកថយ ជាងបិតាឡើយ ។</p>
        <p><a class='ref km' id='km215' href='#km215'>២១៥</a>ម្នាលអានន្ទគ្រានោះព្រះបាទមឃទេវរាជទ្រង់ព្រះរាជទានស្រុកសួយ ដល់ខ្មាន់ព្រះរកសស្រេចហើយទ្រង់ប្រដៅព្រះរាជកុមារជាបុត្តច្បងក្នុងរាជសម្បត្តិ​ដោយប្រពៃហើយទ្រង់កោរសក់ពុកមាត់ចង្កាស្លៀកសំពត់កាសាយៈចេញចាកផ្ទះ​ចូលមកកាន់ផ្នួសក្នុងមឃទេវន័នេះឯង។ ព្រះបាទមឃទេវរាជនោះមានចិត្តប្រកប​ដោយមេត្តាផ្សាយទៅកាន់ទិសទី១សម្រេចសម្រាន្តនៅដោយឥរិយាបថទាំង៤ផ្សាយទៅកាន់ទិសទី៣ផ្សាយទៅកាន់ទិសទី​ ៤ផ្សាយទៅកាន់ទិសខាងលើទិសខាងក្រោមនឹងទិសទទឹង១មានចិត្តប្រកបដោយមេត្តាជាចិត្តទូលាយដល់នូវ​សភាពធំប្រមាណមិនបានមិនាមានពៀរមិនមានព្យាបាទផ្សាយទៅកាន់សត្វ​លោកទាំងពួងដោយអាការទាំងពួងក្នុងទីទាំងពួងសម្រេចសម្រាន្តនៅដោយឥរិយា​បថទាំង៤។ មានចិត្តប្រកបដោយករុណា។ បេ។ មានចិត្តប្រកបដោយមុទិតា។ បេ។ មានចិត្តប្រកបដោយឧបេក្ខាផ្សាយទៅកាន់ទិសទី១សម្រេចសម្រាន្តនៅដោយ​ឥរិយាបថទាំង៤ផ្សាយទៅកាន់ទិសទី២ផ្សាយទៅកាន់ទិសទី៣ផ្សាយទៅកាន់ទិស​ទី៤ផ្សាយទៅកាន់ទិសខាងលើទិសខាងក្រោមនឹងទិសខាងមានចិត្តប្រកបដោយ​ឧបេក្ខាជាចិត្តទូលាយដល់នៅសភាពធំប្រមាណមិនបានមិនមានពៀរមិនមាន​ព្យាបាទផ្សាយទៅកាន់សត្វលោកទាំងពួងដោយអាការទាំងពួងក្នុងទីទាំងពួងសម្រេចសម្រាន្តនៅដោយឥរិយាបថទាំង៤។ ម្នលអានន្ទក៏ឯព្រះបាទមឃទេវរាជ​នៅលេងល្បែងក្មេងកំណត់ប្រាំបីហ្មឹនបួងពាន់ឆ្នាំសោយរាជ្យជាឧបរាជកំណត់ប្រាំ​បីហ្មឹនបួនពាន់ឆ្នាំសោយរាជ្យជាសេ្ដចធំកំណត់ប្រាំបីហ្មឹនបួនពាន់ឆ្នាំចេញចាកផ្ទះ​ចូលទៅកាន់ផ្នួសប្រព្រឹត្តព្រហ្មចរិយធម៌ក្នុងមឃទេវម្ពវ័ននេះឯងកំណត់ប្រាំបីហ្មឹន​បួនពាន់ឆ្នាំ។ ព្រះបាទមឃទេវរាជនោះចំរើនព្រះហ្មវិហារទាំង៤លុះមានរាងកាយ​បែកធ្លាយទៅខាងមុខបន្ទាប់អំពីមរណៈក៏បានទៅកើតក្នុងព្រហ្មលោក។</p>
        <p><a class='ref km' id='km216' href='#km216'>២១៦</a>ម្នាលអានន្ទ លុះច្រើនឆ្នាំ ច្រើនរយឆ្នាំ នឹងច្រើនពាន់ឆ្នាំកន្លងទៅហើយ ទើបបុត្តរបស់ព្រះបាទមឃទេវរាជ ត្រាស់ហៅខ្មាន់ព្រះកេសមកថា ម្នាលខ្មាន់​ព្រះកេសជាសំឡាញ់ បើអ្នកបានឃើញសក់ស្កូវលើក្បាលរបស់អញ ក្នុងកាលណា​ហើយ អ្នកគប្បីប្រាប់អញ ក្នុងកាលនោះ ។ ម្នាលអានន្ទ ខ្មាន់ព្រះកេសទទួលព្រះ​បន្ទលនៃបុត្តរបស់ព្រះបាទមឃទេវរាជថា ព្រះកុរណាព្រះអង្គ ។ ម្នាលអានន្ទ លុះច្រើន​ឆ្នាំ ច្រើនរយឆ្នាំ នឹងច្រើនពាន់ឆ្នាំ កន្លងទៅហើយ ខ្មាន់ព្រះកេសបានឃើញសក់ស្កូវ លើព្រះសរិនៃបុត្តរបស់ព្រះបាទមឃទេវរាជ លុះឃើញហើយទើបក្រាបទូលបុត្ត របស់ព្រះបាទមឃទេវរាជដូច្នេះថា ទេវទូតប្រាកដច្បាស់ដល់ព្រះអង្គហើយ ព្រះកេសស្កូវក៏កើតលើព្រះសិរហើយ ។ ព្រះរាជបុត្តត្រាស់ថា ម្នាលខ្មាន់ព្រះកេសជាសំ​ឡាញ់ បើដូច្នោះ អ្នកចូរដកសក់ស្កូវនោះដោយសណ្ឌាសឲ្យស្រួល ហើយដាក់លើម្រាមដៃអញមើល ។ ម្នាលអានន្ទ ខ្មាន់ព្រះកេសបានទទួលព្រះបន្ទូលនៃបុត្តរបស់​ព្រះបាទមឃទេវរាជថា ព្រះករុណាព្រះអង្គ ហើយបានដកសក់ស្កូវនោះដោយ​សណ្ឌាសឲ្យស្រួល ដាក់លើម្រាមព្រះហស្តនៃបុត្តរបស់ព្រះបាទមឃទេវរាជ ។ ម្នាល​អានន្ទ លំដាប់នោះ បុត្តនៃព្រះបាទមឃទេវរាជទ្រង់ព្រះរាជទានស្រុកសួយដល់ខ្មាន់​ព្រះកេស ហើយឲ្យហៅព្រះរាជកុមារជាបុត្តច្បងមក ទ្រង់មានព្រះបន្ទូលថាដូច្នេះថា​ម្នាលកុមារកូន ទេវទូតប្រាកដច្បាស់ដល់បិតាហើយ សក់ស្កូវក៏កើតមាន លើក្បាល់ហើយមួយទៀតកាដែលជារបស់មនុស្ស បិតាក៏បាន បរិភោគស្កប់ស្កល់ហើយឥឡូវ​នេះ ជាសម័យគួរដើមី្បស្វែងរកនូវកាមជាទិព្វវិញ ម្នាលកុមារកូនកូនចូរមកគ្រប់គ្រង​រាជសម្បត្តិនេះចុះ ចំណែកបិតានឹងកោសក់ពុកមាត់ពុកចង្កា ស្លៀកដណ្ដប់សំពត់កា​សាយៈ ចេញចាកផ្ទះចូលទៅកាន់ផ្នួសម្នាលកុមារកូន បើកូនឯងបានឃើញសក់ស្កូវ​កើតលើក្បាល ក្នុងកាលណាហើយ កូនគប្បីឲ្យស្រុកសួយដល់ខ្មាន់ព្រះកេស ហើយ ប្រដៅព្រះរាជកុមារដែលជាបុត្តច្បង ក្នុងរាជសម្បត្តិដោយប្រពៃ ហើយកោរសក់ ពុក​មាត់ ពុកចង្កា ស្លៀកសំពត់កាសាយៈ ចេញចាកផ្ទះចូលទៅកាន់ផ្នួស ក្នុងកាលនោះ​ចុះ ព្រោះថាកល្យាណវត្តនេះ បិតាបានតាំងទុកស្រេចហើយ កូនគប្បីប្រព្រឹត្តតាមចុះ​កូនកុំធ្វើជាបុរសថោកថយ ជាងបិតាឡើយ ម្នាលកុមារកូន កាលបើគូរនៃបុរសណាមានហើយ កល្យាណវត្ត មានសភាពយ៉ាងនេះ នឹងដាច់សូន្យទៅបានបណ្ដាបុរសទាំងនោះ គូនៃបុរសនោះឯង ហៅថាបុរសថោកថយ ។ ម្នាលកុមារកូន ព្រោះហេតុនោះ បានជាបិតានិយាយនឹងកូនឯងយ៉ាងនេះថា កល្យាណវត្តនេះ បិតាបានតាំង​ទុកស្រេចហើយ កូនគប្បីប្រព្រឹត្តតាមចុះ កូនកុំធ្វើជាបុរសថោកថយ ជាងបិតាឡើយ ។</p>
        <p><a class='ref km' id='km217' href='#km217'>២១៧</a>ម្នាលអានន្ទ គ្រានោះ បុត្តរបស់ព្រះបាទមឃទេវរាជព្រះរាជទានស្រុក​សួយ ដក់ខ្មាន់ព្រះកេសស្រេចហើយ ប្រដៅព្រះរាជកុមារជាបុត្រច្បង ក្នុងរាជសម្បត្តិ​ដោយប្រពៃហើយ កោរសក់ ពុកមាត់ពុកចង្កា ស្លៀកសំពត់កាសាយៈ ចេញចាកផ្ទះ​ចូលមកកាន់ផ្នួស ក្នុងមឃទេវម្ពវ័ននេះឯង ។ រាជបុត្តនោះ មានចិត្តប្រកបដោយ​មេត្តា​ផ្សាយទៅកាន់ទិសទី១ សម្រេចសម្រាន្តនៅ ដោយឥរិយាបថទាំង ៤ ផ្សាយទៅកាន់ទិសទី២ ផ្សាយទៅកាន់ទិសទី៣ ផ្សាយទៅកាន់ទិសទី៤ ផ្សាយទៅកាន់ទិសខាងលើ​ទិសខាងក្រោមនឹងទិសទទឹង មានចិត្តប្រកបដោយមេត្តា ជាចិត្តទូលាយ ដល់នូវភាព​ជាធំ ប្រមាណមិនបាន មិនមានពៀរ មិនមានព្យាបាទ ផ្សាយទៅកាន់សត្វលោក​ទាំង​ពួង ដោយអាការទាំងពួង ក្នុងទីទាំងពួង សម្រេចសម្រាន្តនៅ ដោយឥរិយាបថទាំង​៤ ។ មានចិត្តប្រកបដោយកុរណា ។ បេ ។ មានចិត្តប្រកបដោយមុទិតតា ។ បេ ។ មានចិត្តប្រកបដោយឧបេក្ខា ផ្សាយទៅកាន់ទិសទី១ សម្រេចសម្រាន្តនៅដោយឥរិយាបថ​ទាំង៤ ផ្សាយទៅកាន់ទិសទី២ ផ្សាយទៅកាន់ទិសទី៣ ផ្សាយទៅកាន់ទិសទី៤ ផ្សាយ​ទៅកាន់ទិសខាងលើ ទិសខាងក្រោមនឹងទិសទទឹង មានចិត្តប្រកបដោយឧបេក្ខា ជា​ចិត្តទូលាយដល់នូវភាពជាធំ ប្រមាណមិនបាន មិនមានពៀរ មិនមានព្យាបាទផ្សាយ​ទៅកាន់សត្វលោកទាំងពួង ដោយអាការទាំងពួង ក្នុងទីទាំងពួងសម្រេចសម្រាន្តនៅ ដោយឥរិយាបថទាំង៤ ។ ម្នាលអានន្ទ ក៏ឯបុត្តនៃព្រះបាទមឃទេវរាជ នៅលេងល្បែងក្មេង កំណត់ប្រាំបីហ្មឹនបួនពាន់ឆ្នាំ សោយរាជ្យជាឧបរាជ កំណត់ប្រាំបីហ្មឹនបួន​ពាន់ឆ្នាំ សោយរាជ្យជាសេ្ដចធំ កំណត់ប្រាំបីហ្នឹនបួនពាន់ឆ្នាំ ចេញចាកផ្ទះចូរមកកាន់​ផ្នួសប្រព្រឹត្តព្រះហ្មចរិយធម៌ ក្នុងមឃទេវម្ពវ័ននេះឯង កំណត់ប្រាំបីហ្មឹនបួនពាន់​ឆ្នាំ​ ។ ព្រះរាជបុត្តនោះ ចំរើនព្រះហ្មវិហាទាំង៤ លុះមានរាងកាយបែកធ្លាយទៅខាងមុខ​បន្ទាប់អំពីមរណៈ ក៏បានទៅកើតក្នុងព្រហ្មលោក ។</p>
        <p><a class='ref km' id='km218' href='#km218'>២១៨</a>ម្នាលអានន្ទ ក៏ឯបុត្តនឹងនត្តា របស់ព្រះបាទមឃទេវរាជនោះ តៗ ព្រះវង្ស អស់ចំនួនប្រាំបីហ្មឹនបួនពាន់តំណ ក៏កោរសក់ពុកមាត់ពុកចង្កា ស្លៀកដណ្ដប់​សំពត់កាសាយៈ ចេញចាកផ្ទះចូលមកកាន់ផ្នួស ក្នុងមឃទេវម្ពវ័ននេះឯង ។ ឥសីទាំង​អម្បាលនោះ មានចិត្តប្រកបដោយមេត្តា ផ្សាយទៅកាន់ទិសទី១ សម្រេចសម្រាន្តនៅដោយឥរិយាបថទាំង៤ ផ្សាយទៅកាន់ទិសទី២ ផ្សាយទៅកាន់ទិសទី៣ ផ្សាយទៅកាន់ទិសទី៤ ផ្សាយទៅកាន់ទិសខាងលិច ទិសខាងក្រោមនឹងទិសទទឹង មានចិត្តប្រកបដោយមេត្តា ជាចិត្តទូលាយ ដល់នូវភាពជាធំ ប្រមាណមិនបាន មិនមានពៀរ​មិនមានព្យាបាទ ផ្សាយទៅកាន់សត្វលោកទាំងពួង ដោយអាការទាំងពួង ដោយ​អាការទាំងពួង ក្នុងទិសទាំងពួង សម្រេចសម្រាន្តនៅ ដោយឥរិយាបថទាំង៤ មានចិត្តប្រកបដោយករុណា...មានចិត្តប្រកបដោយមុទិតា... មានចិត្តប្រកបដោយឧបេក្ខា​ផ្សាយទៅកាន់ទិសទី១ សម្រេចសម្រាន្តនៅ ដោយឥរិយាបថទាំង៤ ផ្សាយទៅកាន់​ទិសទី២ ផ្សាយទៅកាន់ទិសទី៣ ផ្សាយទៅកាន់ទិសទី៤ ផ្សាយទៅកាន់ទិសខាងលើ​ទិសខាងក្រោម នឹងទិសទទឹង មានចិត្តប្រកបដោយឧបេក្ខា ជាចិត្តទូលាយ ដល់នូវភាពជាធំ ប្រមាណមិនបានមិនមានពៀរ មិនមានព្យាបាទ ផ្សាយទៅកាន់ សត្វលោក​ទាំងពួងដោយអាការទាំងពួង ក្នុងទីទាំងពួង សម្រេចសម្រាន្តនៅ ដោយឥរិយាបថទាំង៤ ។ ឥសីទាំងអម្បាលនោះ នៅលេងល្បែងក្មេង កំណត់ប្រាំបីហ្មឹនបួនពាន់ឆ្នាំ សោយរាជ្យជាឧបរាជ កំណត់ប្រាំបីហ្មឹនបួនពាន់ឆ្នាំ​ សោយរាជ្យជាសេ្ដចធំ កំណត់ប្រាំបីហ្មឹនបួនពាន់ឆ្នាំ ចេញចាកផ្ទះ ចូលមកកានផ្នួស ប្រព្រឹត្តព្រហ្មចរិយធម៌ ក្នុង​មឃទេវម្ពវ័ននេះឯងកំណត់ប្រាំបីហ្មឹនបួនពាន់ឆ្នាំ ។ ឥសីទាំងអម្បាលនោះ ចំរើនព្រះហ្មវិហារទាំង៤ លុះមានរាងកាយបែកធ្លាយទៅ ខាងមុខបន្ទាប់អំពីមរណៈ ក៏បានទៅ​កើតក្នុងព្រហ្មលោក ។ បណ្ដាលព្រះរាជទាំងអម្បាលនោះ ព្រះបាទនិមិរាជ ជាសេ្ដច​ក្រោយបង្អស់ ជាធម្មរាជ ប្រកបដោយធម៌ ជាមហារាជ ឋិតនៅក្នុងធម៌ តែងប្រព្រឹត្តធម៌ ក្នុងពួកអ្នកនិគមនឹងអ្នកជនបទជាព្រាហ្មណជាតិនឹងគហបតីជាតិ តែងរក្សា​ឧបោសថ ក្នុងថ្ងៃទី១៤ ទី ១៥​ នឹងទី៨ នៃបក្ស ។</p>
        <p><a class='ref km' id='km219' href='#km219'>២១៩</a>ម្នាលអានន្ទ រឿងនេះធ្លាប់មានមកហើយតើ ពាក្យជាចន្លោះនេះ បាន​កើតឡើងដល់ពួកទេវតាជាន់តាវត្តិង្ស ដែលអង្គុយប្រជុំគ្នាក្នុងរោងសុធម្មាថា អើ​ហ្ន៎ ពួកជននៅក្នុងដែនវិទេហៈ ពេញហៅជាមានលាភ អើហ្ន៎ អត្តភាពជាមនុស្ស ពួកជន​នៅក្នុងដែនវិទេហៈ ពេញហៅបានដោយល្អ ព្រោះថា ព្រះបាទនិមិរាជ ជាធម្មរាជ ជា​ធម្មរាជ ប្រកបដោយធម៌ជាមហារាជ ទ្រង់ឋិតនៅក្នុងធម៌ តែងប្រព្រឹត្តធម៌ ក្នុងពួកអ្នក​និគមនឹងអ្នកជនបទ ជាព្រាហ្មណជាតិនឹងគហបតិជាតិ តែងរក្សាឧបោសថក្នុងថ្ងៃទី​១៤ ទី ១៥ នឹងទី ៨ នៃបក្ស ។</p>
        <p><a class='ref km' id='km220' href='#km220'>២២០</a>ម្នាលអានន្ទ លំដាប់នោះ សក្កទេវរាជជាធំជាងទេវតាបានហៅពួក​ទេវ​តាជាន់តាវត្តង្សមកថា ម្នាលគ្នាយើងទាំងឡាយ អ្នកទាំងឡាយចង់ឃើញព្រះបាទ​និមិរាជឬទេ ។ ពួកទេវតាក្រាបទូលថា បពិត្រទ្រង់អ្នកនិទ៌ុក្ខ យើងទាំងឡាយចង់ឃើញ​ព្រះបាទនិមិរាជដែរ ។ ម្នាលអានន្ទ សម័យនោះឯង ព្រះបាទនិមិរាជជំរះ ព្រះសិរ្សហើយរក្សាឧបោសថក្នុងថ្ងៃឧបោសថទី ១៥ ហើយចូលទៅកាន់ប្រាសាទដ៏ប្រសើរ​គង់​នៅក្នុងជាន់លើ ។ ម្នាលអានន្ទ លំដាប់នោះ សក្កទេវរាជជាធំជាង់ទេវតាក៏បំបាត់ខ្លួន​អំពីពួកទេវតាជាន់តាវត្តិង្ស ហើយមកប្រាកដចំពោះព្រះភក្រ្ដព្រះបាទនិមិរាជ ដូចជា​បុរសមានកំឡាំងលានូវដៃដែលបត់ចូល ឬបត់នូវដៃដែលលាចេញដូច្នោះ ។ ម្នាល​អានន្ទ លំដាប់នោះ សក្កទេវរាជជាធំទេវតា មានព្រះបន្ទូលពាក្យនេះ នឹងព្រះបាទនិមិរាជថា បពិត្រមហារាជ ព្រះអង្គពេញហៅជាមានលាភ បពិត្រមហារាជ អត្តភាព ជាមនុស្ស ព្រះអង្គពេញហៅបានដោយល្អ បពិត្រមហារាជ ដ្បិតពួកទេវតាជាន់តាវត្តិ​ង្សបានអង្គុយប្រជុំគ្នានិយាយសរសើរ ក្នុងរោងសុធម្មាថាអើហ្ន៎ ពួកជននៅក្នុងដែន​វិទេហៈ ពេញហៅជាមានលាភ អើហ្ន៎ អត្តភាពជាមនុស្សពួកជននៅក្នុងដែនវិទេហៈ ពេញហៅបានដោយល្អ ព្រោះថាព្រះបាទនិមិរាជ ជាធម្មរាជ ប្រកបដោយធម៌ ជា​មហារាជ ទ្រង់ឋិតនៅក្នុងធម៌ តែងប្រព្រឹត្តធម៌ចំពោះអ្នកនិគមនឹងអ្នកជនបទ ជាព្រា​ហ្មណជាតិនឹងគហបិតជាតិ តែងរក្សាឧបោសថ ក្នុងថ្ងៃទី ១៤ ទី១៥ នឹងទី៨ នៃបក្ស​​ដូច្នេះ បពិត្រមហារាជ ពួកទេវតាជាន់តាវត្តិង្ស មានសេចកី្ដប្រាថ្នាដើមី្បឃើញព្រះអង្គ​បពិត្រមហារាជ ខ្ញុំព្រះអង្គនឹងបញ្ជូនរថសម្រាប់ទឹមសេះអាជានេយ្យ ដែលទឹមដោយ​សេះអាជានេយ្យមួយពាន់មក ដើមី្បព្រះអង្គបពិត្រមហារាជ សូមព្រះអង្គកុំញញើត​គប្បីឡើងកាន់ទិព្វយាន ។ ម្នាលអានន្ទ ព្រះបាទនិមិរាជ ទ្រង់ទទួលអញ្ជើញដោយ​តុណ្ហីភាព ។ ម្នាលអានន្ទ គ្រានោះ សក្កទេវរាជជាធំជាងទេវតា ទ្រង់ជ្រាបថាព្រះបាទ​និមិរាជទទួលអញ្ជើញហើយ ក៏បំបាត់ខ្លួនអំពីទីចំពោះព្រះភក្រ្តនៃព្រះបាទនិមិរាជ​ ទៅប្រាកដក្នុងពួកទេវតាជាន់តាវត្តិង្សវិញ ដូចជាបុរសមានកំឡាំងលាដៃដែលបត់​ចូល ឬបត់ចូលនូវដៃដែលលាចេញដូច្នោះ​ ។</p>
        <p><a class='ref km' id='km221' href='#km221'>២២១</a>ម្នាលអានន្ទ លំដាប់នោះ សក្កទេវរាជជាធំជាងទេវតាបានត្រាស់ហៅ​មាតលិទេវបុត្ត ជាអ្នកសង្រ្គោះមកថា ម្នាលមាតលិសំឡាញ់ អ្នកចូរមករៀបចំរថសេះ​ជានេយ្យ ដែលទឹមដោយសេះមួយពាន់ ហើយចូលទៅថ្កានព្រះបាទនិមិរាជ រួចទូល​យ៉ាងនេះថា បពិត្រមហារាជ ថេសេះអាជានេយ្យ ដែលទឹមដោយសេះអាជានេយ្យ​មួយពាន់នេះ សក្កទេវរាជាធំជាងទេវតា ទ្រង់បញ្ជូនមកហើយ ដើមី្បព្រះអង្គបពិត្រ​មហារាជ សូមព្រះអង្គកុំញញើត គប្បីឡើងកាន់ទិព្វយានចុះ ។ ម្នាលអានន្ទ មាតលលិទេបុត្តជាអ្នកសង្គ្រោះ ក៏ទទួលព្រះបន្ទូលនៃសក្កទេវរាជជាធំជាងទេវតាថា ព្រះ​ករុណា សេចកី្ដចំរើន ចូរមានដល់ព្រះអង្គហើយរៀបចំរថសេះអាជានេយ្យ ដែលទឹម​ដោយសេះអានេយ្យមួយពាន់ នាំចូលទៅថ្កានព្រះបាទនិមិរាជ ហើយទូលសេចកី្ដនេះ​ថា បពិត្រមហារាជ រថសេះអាជានេយ្យ ដែលទឹមដោយសេះអានេយ្យមួយពាន់នេះ​សក្កទេវរាជជាធំជាងទេវតា ទ្រង់បញ្ជូនមកហើយ ដើមី្បព្រះអង្គបពិត្រមហារាជ សូម​ព្រះអង្គកុំញញើត ចូរឡើងកាន់ទិព្វយានចុះ បពិត្រមហារាជ មួយទៀត ពួកសត្វ ដែលមានកម្មអាក្រក់ តែងទទួលនូវផលនៃកម្មអាក្រក់ ដោយផ្លូវណាក្ដី ពួកសត្វ ដែលមានកម្មល្អ តែងទទួលនូវផលនែកម្មល្អ ដោយផ្លូវណាកី្ដ បណ្ដាផ្លូវទាំងពីរនោះ ខ្ញុំនឹងនាំព្រះអង្គទៅតាមផ្លូវណា ។ ម្នាលអានន្ទ មាតលិទេវបុត្ត អ្នកចូរនាំយើង ទៅ​តាមផ្លូវទាំងពីរនោះចុះ ។ ម្នាលអានន្ទ មាតលិទេវបុត្តជាអ្នកសង្គ្រោះបានញុំាងព្រះ​បាទនិមិរាជ ឲ្យទៅដល់រោងសុធម្មា ។ ម្នាលអានន្ទ សក្កទេវរាជជាងធំជាទេវតា បាន​ឃើញព្រះបាទនិមិរាជ ស្ដេចមកអំពីចម្ងាយលុះឃើញហើយ ទើបនិយាយពាក្យនេះ​នឹងព្រះបាទនិមិរាជថា បពិត្រមហារាជ សូមព្រះអង្គមកចុះ បពិត្រមហារាជ ព្រះអង្គ​ស្ដេចមកប្រពៃហើយ បពិត្រមហារាជ ពួកទេវតាជាន់តាវត្តិង្ស បានប្រជុំគ្នានិយាយ​ក្នុងរោងសុធម្មាថា ឪហ្ន៎ ពួកជននៅក្នុងដែនវិទេហៈ ពេញហៅជាមានលាភ ឪហ្ន៎ អត្ត​ភាពជាមនុស្ស ពួកជននៅក្នុងដែនវិទេហៈ ពេញហៅបានដោយល្អ ព្រោះថា ព្រះ​បាទនិមិរាជ ជាធម្មរាជ ប្រកបដោយធម៌ ជាមហារាជ ទ្រង់ឋិតនៅក្នុងធម៌ តែងប្រព្រឹត្តធម៌ ក្នុងពួកអ្នកនិគមនឹងអ្នកជនបទ ជាព្រាហ្មណជាតិនឹងគហបតិជាតិ តែង​រក្សាឧបោសថក្នុងថ្ងៃទី១៤ ទី ១៥ នឹងទី ៨ នៃបក្ស ដូច្នេះ បពិត្រមហារាជ ពួកទេវតា​ជាន់តាវត្តិង្សមានសេចកី្ដប្រាថ្នា ដើមី្បឃើញព្រះអង្គ បពិត្រមហារាជ សូមព្រះអង្គត្រេកអរ ចំពោះពួកទេវតា ដោយទេវានុភាពចុះ ។ បពិត្រព្រះអង្គអ្នកនិទ៌ុក្ខ ល្មមហើយ សូមព្រះអង្គនាំខ្ញុំទៅ កាន់ក្រុងមិថិលាក្នុងដែនវិទេហៈនោះវិញ ខ្ញុំនឹងប្រព្រឹត្ត​ធម៌ ក្នុងពួកអ្នកនិគមនឹងអ្នកជនបទ ជាព្រាហ្មណជាតិនឹងគហបតិជាតិ នឹងរក្សា​ឧបោសថក្នុងថ្ងៃទី​ ១៤ ទី ១៥ នឹងទី ៨ នៃបក្ស ។ ម្នាលអានន្ទ គ្រានោះឯង សក្កទេវរាជជាធំជាងទេវតា ទ្រង់ត្រាស់ហៅមាតលិទេវបុត្ត ជាអ្នកសង្រ្គោះមកថា ម្នាលមាតលិទេវបុត្តសំឡាញ់ អ្នកចូរមករៀបចំរថសេះអាជានេយ្យដែលទឹមដោយសេះអានេយ្យមួយពាន់ ហើយនាំព្រះបាទនិមិរាជទៅកាន់ក្រុងមិថិលាក្នុងដែនវិទេហៈនោះវិញ ។ ម្នាលអានន្ទ មាតលិទេវបុត្តជាអ្នកសង្គ្រោះ បានទទួលព្រះបន្ទូល នៃសក្កទេវរាជ ជាធំជាងទេវតាថា ព្រះករុណា សេចកី្ដចំរើនចូរមានដល់ព្រះអង្គ ហើយរៀបចំរថសេះអាជានេយ្យ ដែលទទឹមដោយសេះអាជានេយ្យមួយពាន់ ហើយនាំព្រះបាទនិមិរាជទៅកាន់ក្រុងមិថិលា ក្នុងដែនវិទេហៈនោះវិញ ។</p>
        <p><a class='ref km' id='km222' href='#km222'>២២២</a>ម្នាលអានន្ទ បានឮថា មហារាជក្នុងក្រុងមិថិលានោះតែងប្រព្រឹត្តធម៌​ក្នុងពួកអ្នកនិគមនឹងអ្នកជនបទ ជាព្រាហ្មណជាតិនឹងគហបិតជាតិ តែងរក្សាឧបោស​ថក្នុងថ្ងៃទី ១៤ ទី ១៥ នឹងទី ៨ នៃបក្ស ។ ម្នាលអានន្ទ លុះច្រើនឆ្នាំ ច្រើនរយឆ្នាំ នឹង​ច្រើនពាន់ឆ្នាំកន្លងទៅហើយទើបព្រះបាទនិមិរាជត្រាស់ហៅខ្មាស់ព្រះកេសមកថាម្នាល​ខ្មាន់ព្រះកេសជាសំឡាញ់ បើអ្នកបានឃើញសក់ស្កូវកើតមានលើក្បាលនៃអញ​ក្នុងកាលណាហើយ អ្នកចូរប្រាប់អញក្នុងកាលនោះ ។ ម្នាលអានន្ទ ខ្មាន់ព្រះកេស​ទទួលព្រះបន្ទូលព្រះបាទនិមិរាជថា ព្រះករុណាព្រះអង្គ ។ ម្នាលអានន្ទ លុះច្រើនរយ​ឆ្នាំ នឹងច្រើនពាន់ឆ្នាំកន្លងទៅហើយខ្មាន់ព្រះកេសបានឃើញសក់ស្កូវ កើតមានលើ​ព្រះសិរ្សនៃព្រះបាទនិមិរាជ លុះឃើញហើយ ទើបក្រាបទូលព្រះទូលព្រះបាទនិមិរាជដូច្នេះថា ទេវទូតប្រាកដច្បាស់ ដល់ព្រះអង្គហើយ ព្រះកេសស្កូវកើតមានលើព្រះ​សរិ្សហើយ ។ ម្នាលខ្មាន់ព្រះកេសជាសំឡាញ់ បើដូច្នោះ អ្នកចូលដកសក់ស្កូវនោះ​ដោយសណ្ឌាសឲ្យស្រួល ហើយដាក់លើម្រាមដៃនៃអញមើល ។ ម្នាលអានន្ទ ខ្មាន់​​ព្រះកេស បានទទួលព្រះបន្ទូលនៃព្រះបាទនិមិរាជថាព្រះករុណាព្រះអង្គ ហើយដក់​សក់ស្កូវនោះ ដោយសណ្ឌាសឲ្យស្រួលរួចដាក់លើម្រាមព្រះហស្តនៃព្រះបាទនិមិរាជ ។ ម្នាលអានន្ទ លំដាប់នោះព្រះបាទនិមិរាជទ្រង់ព្រះរាជទានស្រុកសួយដល់ខ្មាន់ព្រះ​កេសហើយ ឲ្យហៅព្រះរាជកុមារជាបុត្តច្បងមក ទ្រង់មានព្រះបន្ទូលដូច្នេះថា ម្នាលកុមារកូន ទេវទូតប្រាកដច្បាស់ ដល់បិតាហើយ សក់ស្កូវក៏កើតមានលើក្បាលហើយ មួយទៀត កាមដែលជារបស់មនុស្ស បិតាក៏បានបរិភោគស្កប់ស្កល់ហើយ ឥឡូវនេះ ជាសម័យគួរដើមី្បស្វែងរកកាមជាទិព្វវិញម្នាលកុមារកូន អ្នកចូរគ្រប់គ្រងរាជ​សម្បតិ្តនេះចុះ ចំណែកបិតានឹងកោរសក់ ពុកមាត់ពុកចង្កា ស្លៀកដណ្ដប់សំពត់កាសាយៈ ចេញចាកផ្ទះចូលទៅកាន់ផ្នួស ម្នាលកុមារកូន បើកូនឯងបានឃើញសក់ស្កូវ កើតមានលើក្បាលក្នុងកាលណាហើយ កូនគប្បីឲ្យស្រុកសួយដល់ខ្មាន់ព្រះកេស ហើយ​ប្រដៅនូវព្រះរាជកុមារ ដែលជាបុត្តច្បងក្នុងរាជសម្បត្តិដោយប្រពៃ ហើយកោរសក់​ពុកមាត់ពុកចង្កា ស្លៀកដណ្ដប់សំពត់កាសាយៈចេញចាកផ្ទះចូលទៅកាន់ផ្នួស ក្នុង​កាលនោះចុះ ព្រោះថាកល្យាណវត្តនេះ បិតាបានតាំងទុកស្រេចហើយ កូនគប្បី​ប្រព្រឹត្តតាមចុះ កូនកុំធើ្វជាបុរសថោកថយជាងបិតាឡើយ ម្នាលកុមារកូន កាលបើគូរនៃបុរសណានៅមានហើយ កល្យាណវត្តមានសភាពយ៉ាងនេះ នឹងដាច់សូន្យទៅ​បាន បណ្ដាបុរសទាំងនោះ គូនៃបុរសនោះឯង ហៅថាបុរសថោកថយ ។ ម្នាលកុមារ​កូន ព្រោះហេតុនោះ បានជាបិតានិយាយនឹងកូនឯងយ៉ាងនេះថា កល្យាណវត្តនេះ​បិតាបានតាំងទុកស្រេចហើយកូនគប្បីប្រព្រឹត្តតាមចុះ កូនកុំធ្វើជាបុរសថោកថយជាងបិតាឡើយ ។</p>
        <p><a class='ref km' id='km223' href='#km223'>២២៣</a>ម្នាលអានន្ទ គ្រានោះ ព្រះបាទនិមិរាជទ្រង់ព្រះរាជទានស្រុកសួយ​ដល់ខ្មាន់ព្រះកេសស្រេចហើយ ប្រដៅព្រះរាជកុមារជាបុត្តដច្បង ក្នុងរាជសម្បត្តិឲ្យ​ស្រួល ហើយកោរសក់ ពុកមាត់ ពុកចង្កាស្លៀកដណ្ដប់សំពត់កាសាយៈ ចេញចាកផ្ទះ​ចូលមកកាន់ផ្នួស ក្នុងមឃទេវម្ពវ័ននេះឯង ។ ព្រះបាទនិមិរាជនោះ មានចិត្តប្រកប​ដោយ​មេត្តាផ្សាយទៅកាន់ទិទី១ សម្រេចសម្រាន្តនៅ ដោយឥរិយាបថទាំង ៤ ផ្សាយ​ទៅកាន់ទិសទី២ ផ្សាយទៅកាន់ទិសទី៣ ផ្សាយទៅកាន់ទិសទី ៤ ផ្សាយទៅកាន់ទិស​ខាងលើ ទិសខាងក្រោមនឹងទិសទទឹង មានចិត្តប្រកបដោយមេត្តា ជាចិត្តទូលាយ ដល់នូវភាពជាធំ ប្រមាណមិនបាន មិនមានពៀរ មិនមានព្យាបាទ ផ្សាយទៅកាន់​សត្វលោកទាំងពួង ដោយអាការទាំងពួង ក្នុងទីទាំងពួង សម្រេចសម្រាន្តនៅដោយ​ឥរិយាបថទាំង៤ ។ មានចិត្តប្រកបដោយករុណា... មានចិត្តប្រកបដោយមុទិតា... មានចិត្តប្រកបដោយឧបេក្ខា ផ្សាយទៅកាន់ទិសទី១ សម្រេចសម្រាន្តនៅដោយឥរិយាបថទាំង៤ ផ្សាយទៅកាន់ទិសទី២ ផ្សាយទៅកាន់ទិសទី ៣ ផ្សាយទៅកាន់ទិស​ទី៤ ផ្សាយទៅកាន់ទិសខាងលើ ទិសខាងក្រោម នឹងទិសទទឹង មានចិត្តប្រកបដោយ​ឧបេក្ខា ជាចិត្តទូលាយ ដល់នូវភាពជាធំ ប្រមាណមិនបាន មិនមានពៀរ មិនមាន​ព្យាបាទ ផ្សាយទៅកាន់សត្វលោកទាំងពួង ដោយអាការទាំងពួង ក្នុងទីទាំងពួង សម្រេចសម្រាន្តនៅដោយឥរិយាបថទាំង ៤ ។ ម្នាលអានន្ទ ព្រះបាទនិមិរាជនៅលេង​ល្បែងក្មេង កំណត់ប្រាំបីហ្មឹនបួនពាន់ឆ្នាំ សោយរាជ្យជាឧបរាជកំណត់ប្រាំបីហ្មឹនបួន​ពាន់ឆ្នាំ សោយរាជ្យជាស្ដេចធំកំណត់ប្រាំបីហ្មឹនបួនពាន់ឆ្នាំ ចេញចាកផ្ទះចូលមកកាន់ផ្នួស ប្រព្រឹត្តព្រះហ្មចរិយធម៌ ក្នុងមឃទេវម្ពវ័ននេះឯង កំណត់ប្រាំបីហ្មឹនបួនពាន់​ឆ្នាំ ។ ព្រះបាទនិមិរាជនោះ ចំរើនព្រះហ្មវិហារទាំង ៤ លុះមានរាងកាយបែកធ្លាយទៅ​ខាងមុខបន្ទាប់អំពីមរណៈ ក៏បានទៅកើតក្នុងព្រះហ្មលោក ។</p>
        <p><a class='ref km' id='km224' href='#km224'>២២៤</a>ម្នាលអានន្ទ ក៏ឯព្រះបាទនិមិរាជ ព្រះអង្គមានព្រះរាជបុត្តមួយអង្គ ព្រះនាមថា កឡាជនកៈ ។ ព្រះរាជបុត្តនោះ មិនចេញចាកផ្ទះចូលកាន់ផ្នួសឡើយ ។ ព្រះរាជបុត្តនោះ ក៏ផ្ដាច់នូវកល្យាណវត្តនោះហើយ ។​ បណ្ដាក្សត្រិយ៍ទាំងនោះ ព្រះរាជបុត្តនោះជាបុរសថោកថយជាងគេ ។ ម្នាលអានន្ទ ប្រហែលជាអ្នកមានសេចកី្ដត្រិះរិះយ៉ាងនេះថា ព្រះបាទមឃទេវរាជណា ដែលបានតាំងទុកនូវកល្យាណវត្តនោះ ព្រះបាទមឃទេវរាជនោះឯង គឺបុគ្គលដទៃក្នុងសម័យនោះទេដឹង ។ ម្នាលអានន្ទ រឿងនុ៎ះអ្នកកុំគប្បីយល់យ៉ាងនេះឡើយ ។ តថាគតឯងជាមឃទេវរាជ ក្នុងសម័យ​នោះ ។ តថាគតបានតាំងទុកនូវកល្យាណវត្តនោះហើយ ប្រជុំជនខាងក្រោយ បានប្រព្រឹត្តតាមកល្យាណវត្តនោះដែលតថាគត បានតាំងទុកស្រេចហើយ ។ ម្នាលអានន្ទ​តែថាកល្យាណវត្តនោះ​ មិនប្រព្រឹត្តទៅ ដើមី្បសេចកី្ដនឿយណាយ មិនប្រព្រឹត្តទៅ ដើមី្បប្រាសចាករាគៈ មិនប្រព្រឹត្តនៅ ដើមី្បរំលត់ទុក្ខ មិនប្រព្រឹត្តទៅដើម្បីស្ងប់រម្ងាប់ មិន​ប្រព្រឹត្តទៅ ដើមី្បដឹងច្បាស់ មិនប្រព្រឹត្តទៅដើមី្បត្រាស់ដឹង មិនប្រព្រឹត្តទៅ​ ដើមី្បព្រះ​និព្វានឡើយ បានត្រឹមតែកើតក្នុងព្រហ្មលោកប៉ុណ្ណោះឯង ។ ម្នាលអានន្ទ ចំណែក​ខាងកល្យាណវត្តនេះ ដែលតថាគតតាំងទុកហើយ ក្នុងកាលឥឡូវនេះ តែងប្រព្រឹត្តទៅដើមី្បសេចកី្ដនឿយណាយ ដោយពិត ដើមី្បប្រាសចាករាគៈ ដើមី្បរំលត់ទុក្ខ ដើមី្ប​ស្ងប់រម្ងាប់ ដើមី្បដឹងច្បាស់ ដើមី្បត្រាស់ដឹង ដើមី្បព្រះនិព្វាន​។ ម្នាលអានន្ទ កល្យាណ​វត្តដែលតថាគតតាំងទុកហើយ ក្នុងកាលឥឡូវនេះ តែងប្រព្រឹត្តទៅ ដើមី្បសេចកី្ដនឿយណាយ ដោយពិតដើមី្បប្រាសចាករាគៈ ដើមី្បរំលត់ទុក្ខ ដើមី្បស្ងប់រម្ងាប់ ដើមី្បដឹងច្បាស់ដើមី្បត្រាស់ដឹង ដើមី្បព្រះនិពាន្វ តើដូចម្ដេច ។ មគ្គប្រកបដោយអង្គ ៨ ដ៏​ប្រសើរនេះឯង គឺសេចកី្ដឃើញប្រពៃ ១ សេចកី្ដត្រិះរិះប្រពៃ ១ វាចាប្រពៃ ១ ការងារ​ប្រពៃ ១ ការចិញឹ្ចមជីវិតប្រពៃ ១ សេចកី្ដព្យាយាមប្រពៃ ១ សេចកី្ដរលឹកប្រពៃ ១ ម្នាល​អានន្ទកល្យាណវត្តនេះឯង ដែលតថាគតទុកហើយ ក្នុងកាលឥឡូវនេះតែងប្រព្រឹត្ត​ទៅ ដើមី្បសេចកី្ដនឿយណាយ ដោយពិត ដើមី្បប្រាសចាករាគៈ ដើមី្បស្ងប់រម្ងាប់ ដើមី្បដឹងច្បាស់ ដើមី្បត្រាស់ដឹងដើមី្បព្រះនិព្វាន ។ ម្នាលអានន្ទ តថាគតពោលនូវកល្យណវត្តនោះដល់អ្នកទាំងឡាយថា កល្យាណវត្តនេះ តថាគតបានតាំងទុកហើយ អ្នក​ទាំងឡាយគប្បីប្រព្រឹត្តតាមចុះ អ្នកទាំងឡាយ កុំជាបុរសថោកថយជាងតថាគតឡើយ ម្នាលអានន្ទ កាលបើគូនៃបុរសណាមាននៅ កល្យាណវត្តមានសភាពយ៉ាងនេះ នឹងដាច់សូន្យទៅ បណ្ដាបុរសទាំងនោះគូនៃបុរសនោះឯង ហៅថាបុរសថោកថយ ។ ម្នាលអានន្ទ តថាគតពោលនូវកល្យាណវត្តនោះ​ ដល់អ្នកទាំងឡាយយ៉ាង​នេះថា កល្យាណវត្តនេះ តថាគតបានតាំងទុកហើយ អ្នកទាំងឡាយគប្បីប្រព្រឹត្តតាមចុះអ្នកទាំងឡាយ កុំជាបុរសថោកថយជាតថាគតឡើយ ។ លុះព្រះមានព្រះភាគ បានត្រាស់សូត្រនេះចប់ហើយ ព្រះអានន្ទដ៏មានអាយុ ជាអ្នកមានសេចកី្ដត្រេកអរ ក៏បានត្រេកអរចំពោះភាសិត របស់ព្រះមានព្រះភាគ ។</p>
        <p>ចប់ មឃទេវសូត្រ ទី ៣ ។ </p>
        <footer>
            <p>Copyright and other metadata goes here.</p>
        </footer>
    </article>
</body>
</html>