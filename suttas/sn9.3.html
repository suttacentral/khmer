<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn9.3' lang='km'>
        <header>
            <ul>
            </ul>
            <h1>កស្សប​គោត្ត​សូត្រ ទី ៣</h1>
        </header>
        <p><a class='ref km' id='km២៤៥' href='#km២៤៥'>២៤៥</a>សម័យ​មួយ ព្រះ​កស្សប​គោត្រ​មាន​អាយុ នៅ​ក្នុង​ដង​ព្រៃ​មួយ នា​ដែន​កោសល។ ក៏​ក្នុង​សម័យ​នោះ ព្រះ​កស្សប​គោត្រ​មាន​អាយុ ចូល​ទៅ​កាន់​ទី​សម្រាក ក្នុង​វេលា​ថ្ងៃ ហើយ​ប្រដៅ​ព្រាន​ម្រឹគ​ម្នាក់។</p>
        <p><a class='ref km' id='km២៤៦' href='#km២៤៦'>២៤៦</a>លំដាប់​នោះ​ឯង មាន​ទេវតា​ដែល​នៅ​អាស្រ័យ ក្នុង​ដង​ព្រៃ​នោះ ជា​អ្នក​មាន​សេចក្ដី​អនុគ្រោះ ប្រាថ្នា​នូវ​ប្រយោជន៍​ដល់​ព្រះ​កស្សប​គោត្រ​មាន​អាយុ ចង់​ឲ្យ​ព្រះ​កស្សប​គោត្រ មាន​អាយុ​នោះ​សង្វេគ ក៏​ចូល​ទៅ​រក​ព្រះ​កស្សប​គោត្រ​មាន​អាយុ លុះ​ចូល​ទៅ​ដល់​ហើយ បាន​ពោល​នឹង​ព្រះ​កស្សប​គោត្រ​មាន​អាយុ ដោយ​គាថា​ទាំងឡាយ​ថា</p>
        <p>បពិត្រ​ភិក្ខុ លោក​បំភ្លឺ​នូវ​ឱវាទ​ចំពោះ​ព្រាន​ម្រឹគ ដែល​អាប់​ប្រាជ្ញា ឥត​ចិត្ត ជា​អ្នក​ត្រាច់​ទៅ​ក្នុង​ទី​ភ្នំ​ដែល​លំបាក​ដើរ ក្នុង​កាល​ខុស (នេះ) ហាក់​ដូច​ជា​ជន​ល្ងង់​បំភ្លឺ​នូវ​ឱវាទ​ចំពោះ​ខ្ញុំ​ដែរ បុគ្គល​ពាល បើ​ស្ដាប់ (ធម៌) ក៏​មិន​ដឹង​សេចក្ដី បើ​ពិនិត្យ​មើល ក៏​មិន​ឃើញ ទាំង​មិន​ភ្ញាក់​ខ្លួន​នឹង​សេចក្ដី​ក្នុង​ធម៌ ដែល​លោក​ម្ចាស់​សម្តែង​ប្រាប់ បពិត្រ​ព្រះ​កស្សប ទោះបី​លោក​នឹង​ទ្រោល​បំភ្លឺ​ប្រទីប គ្រប់​ម្រាម​ដៃ​ទាំង ១០ បុគ្គល​ពាល ក៏​មិន​ឃើញ​រូប​ទាំងឡាយ​បាន​ទេ ព្រោះ​ថា​បញ្ញា​ចក្ខុ​របស់​បុគ្គល​ពាល​នោះ​គ្មាន​ឡើយ។</p>
        <p>គ្រា​នោះ​ឯង ព្រះ​កស្សប​គោត្រ​មាន​អាយុ ក៏​ដល់​នូវ​សេចក្ដី​សង្វេគ ដោយ​សារទេវតា​នោះ​ធ្វើឲ្យ​សង្វេគ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>