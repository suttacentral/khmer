<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn5.9' lang='km'>
        <header>
            <ul>
            </ul>
            <h1>សេលា​សូត្រ ទី ៩</h1>
        </header>
        <p><a class='ref km' id='km28' href='#km28'>២៨</a>ទៀប​ក្រុង​សាវត្ថី . . . គ្រានោះ​សេលា​ភិក្ខុនី ស្លៀក​ដណ្ដប់​ក្នុង​បុព្វណ្ហសម័យ។បេ។ អង្គុយ​សម្រាក​ក្នុង​វេលា​ថ្ងៃ​ ក្រោម​ម្លប់​ឈើ​មួយ។</p>
        <p><a class='ref km' id='km29' href='#km29'>២៩</a>គ្រានោះ មារ​មាន​ចិត្ត​បាប ញ៉ាំង​ភ័យ​ឲ្យ​កើត​ឡើង​ដល់​សេលា-​ភិក្ខុនី។បេ។ បាន​ពោល​គាថា​នឹង​សេលា​ភិក្ខុនី​ថា</p>
        <p>ពុម្ព គឺ​អត្តភាព​នេះ អ្នក​ណា​តាក់តែង​ឡើង បុគ្គល​តាក់តែង​នូវ​ពុម្ព​ឋិតនៅ​ក្នុង​ទីណា​ខ្លះ ពុម្ព​កើត​ឡើង​ក្នុង​ទីណា​ខ្លះ ពុម្ព រលត់​ទៅ​ក្នុង​ទីណា​ខ្លះ។</p>
        <p><a class='ref km' id='km30' href='#km30'>៣០</a>លំដាប់នោះ សេលា​ភិក្ខុនី​មាន​សេចក្ដី​ត្រិះរិះ យ៉ាង​នេះ​ថា អ្នកនេះ​ជា​អ្វី​ហ្ន៎ ជា​មនុស្ស ឬ​ជា​អមនុស្ស (មក) ពោល​គាថា​ដូច្នេះ។ ទើប​សេលា​ភិក្ខុនី​មាន​សេចក្ដី​ចូលចិត្ត​ដូច្នេះ​ថា នេះ​ពិត​ជា​មារ​មាន​ចិត្ត​បាប មាន​ប្រាថ្នា​ញ៉ាំង​ភ័យ សេចក្ដី​តក់ស្លុត និង​សេចក្ដី​ព្រឺរោម ឲ្យ​កើត​ឡើង​ដល់​អាត្មា​អញ មាន​ប្រាថ្នា​ឲ្យ​អាត្មា​អញ​ឃ្លាត​ចាក​សមាធិ បានជា​ពោល​គាថា។ លុះ​សេលា​ភិក្ខុនី ដឹង​ច្បាស់​ថា នេះ​ជា​មារ​មាន​ចិត្ត​បាប ហើយ​ក៏​ពោល​គាថា​ទាំងឡាយ​នឹង​មារ​មាន​ចិត្ត​បាប​ថា</p>
        <p>ពុម្ព​នេះ ឥត​មាន​អ្នកណា​តាក់តែង​ទេ អឃៈនេះ ឥត​មាន​អ្នកណា​ធ្វើ​ទេ កើត​ឡើង​បាន ព្រោះ​អាស្រ័យ​ហេតុ រលត់​ទៅ​វិញ ព្រោះ​បែក​ធ្លាយ​នៃ​ហេតុ ដូចជា​ពូជ​ណា​មួយ​ដែល​គេ​ព្រោះ​ក្នុង​ស្រែ រមែង​ដុះ​ឡើង​បាន ព្រោះ​អាស្រ័យ នូវ​ធម្មជាត ២ យ៉ាង គឺ​​រស​នៃ​ផែនដី ១ ជ័រ ១ យ៉ាងណាមិញ ធម៌​ទាំង​នេះ​គឺ ខន្ធ ធាតុ​នឹង​អាយតនៈ ៦ កើត​ឡើង​បាន​ព្រោះ​អាស្រ័យ​ហេតុ រលត់​ទៅ​វិញ ព្រោះ​បែក​ធ្លាយ​នៃ​ហេតុ យ៉ាង​នោះ​ឯង។</p>
        <p>លំដាប់នោះ មារ​មាន​ចិត្ត​បាប​ដឹង​ថា សេលា​ភិក្ខុនី​ស្គាល់​នូវ​អញ​ហើយ ក៏​មាន​សេចក្ដី​ទុក្ខ តូច​ចិត្ត បាត់​អំពី​ទីនោះ​ទៅ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>