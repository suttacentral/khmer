<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn11.7' lang='km'>
        <header>
            <ul>
            </ul>
            <h1>នទុពិ្ភប​សូត្រ ទី ៧</h1>
        </header>
        <p><a class='ref km' id='km366' href='#km366'>៣៦៦</a>សាវត្ថី​និទាន។ ម្នាល​ភិក្ខុ​ទាំងឡាយ រឿង​ធ្លាប់​មាន​មក​ហើយ​ថា សក្កទេវានមិន្ទ​ទៅ​រក​ទី​ស្ងាត់ ពួន​សម្ងំ ហើយ​កើត​សេចក្ដី​ត្រិះរិះ ក្នុង​ចិត្ត​យ៉ាង​នេះ​ថា បុគ្គល​ណា​ជា​សត្រូវ​នឹង​អាត្មា​អញ អាត្មា​អញ មិន​ត្រូវ​ប្រទូស្ត​ដល់​សត្រូវ​នោះ​ទេ។ ម្នាល​ភិក្ខុ​ទាំងឡាយ គ្រា​នោះ​ឯង វេបចិត្តិ​អសុរិន្ទ​ដឹង​នូវ​ការ​ត្រិះរិះ ក្នុង​ចិត្ត​របស់​សក្កទេវានមិន្ទ ដោយ​ចិត្ត​ហើយ ក៏​ចូល​ទៅ​រក​សក្កទេវានមិន្ទ។</p>
        <p><a class='ref km' id='km367' href='#km367'>៣៦៧</a>ម្នាល​ភិក្ខុ​ទាំងឡាយ សក្កទេវានមិន្ទ​បាន​ឃើញ​វេបចិត្តិ​អសុរិន្ទ កំពុង​តែដើរ​មក​អំពី​ចម្ងាយ លុះ​ឃើញ​ហើយ ក៏​និយាយ​នឹង​វេបចិត្តិ​អសុរិន្ទ​យ៉ាង​នេះ​ថា ម្នាល​វេបចិត្តិ អ្នក​ចូរ​ឈប់ អ្នក​ឯង​ត្រូវ​យើង​ចាប់។ វេបចិត្តិ-​អសុរិន្ទ​ពោល​ថា បពិត្រ​លោក​អ្នក​និទ៌ុក្ខ ចិត្ត​ណា​របស់​លោក មាន​ក្នុង​កាល​មុន បពិត្រ​លោក​អ្នក​និទ៌ុក្ខ លោក​លះបង់ នូវ​ចិត្ត​នោះ​ហើយ​ឬ។ សក្កទេវរាជ​ត្រាស់​ថា ម្នាល​វេបចិត្តិ​អ្នក​ឯង​ចូរ​ស្បថ ដើម្បី​កុំ​ឲ្យ​ប្រទូស្ត​ដល់​យើង​ទៀត​ឡើយ។</p>
        <p><a class='ref km' id='km368' href='#km368'>៣៦៨</a>បាប​ណា របស់​អ្នក​ពោល នូវ​ពាក្យ​មុសាវាទ បាប​ណា របស់​អ្នក​តិះដៀល​ព្រះ​អរិយៈ បាប​ណា របស់​អ្នក​ទ្រុស្ត​មិត្ត បាប​ណា របស់​បុគ្គល​អកតញ្ញូ បពិត្រ​សុជម្បតិ អ្នក​ណា ប្រទូស្ត​ដល់​លោក បាប​នោះៗ ចូរ​បាន​ទៅ​អ្នក​នោះ​វិញ​ចុះ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>