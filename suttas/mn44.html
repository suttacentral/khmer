<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn44' lang='km'>
        <header>
            <ul>
            </ul>
            <h1>ចូឡវេទល្លសូត្រ ទី ៤</h1>
        </header>
        <p><a class='ref km' id='km145' href='#km145'>១៤៥</a>ខ្ញុំបានស្តាប់មកយ៉ាងនេះ ។ សម័យមួយ ព្រះមានព្រះភាគទ្រង់គង់នៅ ក្នុងវត្តវេឡុវ័ន ជាកលន្ទកនិវាបស្ថាន ទៀបក្រុងរាជគ្រឹះ ។ គ្រានោះឯង ឧបាសកឈ្មោះ វិសាខៈ បានចូលទៅរកធម្មទិន្នាភិក្ខុនី លុះចូលទៅដល់ហើយ ទើបក្រាបបង្គំធម្មទិន្នា-ភិក្ខុនី ហើយក៏អង្គុយក្នុងទីដ៏សមគួរ ។</p>
        <p><a class='ref km' id='km146' href='#km146'>១៤៦</a>លុះវិសាខឧបាសកអង្គុយក្នុងទីដ៏សមគួរហើយ ទើបទូលសួរធម្ម- ទិន្នាភិក្ខុនីយ៉ាងនេះថា បពិត្រព្រះនាងជាម្ចាស់ ព្រះមានព្រះភាគ តែងត្រាស់ថា សក្កាយៈ សក្កាយៈ បពិត្រព្រះនាងជាម្ចាស់ ធម៌ដូចម្តេចខ្លះ ដែលព្រះមានព្រះភាគត្រាស់ថា សក្កាយៈ ។ ធម្មទិន្នាភិក្ខុនីតបថា ម្នាលអាវុសោវិសាខ ឧបាទានក្ខន្ធ ៥ ប្រការនេះឯង ដែលព្រះមានព្រះភាគត្រាស់ថា សក្កាយៈ ឧបាទានក្ខន្ធ ៥ គឺ រូបូបាទានក្ខន្ធ ១ វេទនូបា-ទានក្ខន្ធ​ ១ សញ្ញូបាទានក្ខន្ធ ១ សង្ខារូបាទានក្ខន្ធ ១ វិញ្ញាណូបាទានក្ខន្ធ​ ១ ម្នាលអាវុសោ វិសាខ ឧបាទានក្ខន្ធទាំង ៥ ប្រការនេះឯង ដែលព្រះមានព្រះភាគត្រាស់ថា សក្កាយៈ ។ វិសាខឧបាសកក៏ត្រេកអរនឹងភាសិតរបស់ធម្មទិន្នាភិក្ខុនីថា ពីរោះណាស់ព្រះនាងជា ម្ចាស់ ហើយក៏បានសួរប្រស្នានឹងធម្មទិន្នាភិក្ខុនីតទៅទៀតថា បពិត្រព្រះនាងជាម្ចាស់ ព្រះមានព្រះភាគ ទ្រង់តែងត្រាស់ថា ហេតុដែលនាំឲ្យកើតសក្កាយៈ ហេតុដែលនាំឲ្យ កើតសក្កាយៈ បពិត្រព្រះនាងជាម្ចាស់ ធម៌ដូចម្តេចហ្ន៎ ដែលព្រះមានព្រះភាគទ្រង់ត្រាស់ ថា ជាហេតុនាំឲ្យកើតសក្កាយៈ ។ ធម្មទិន្នាភិក្ខុនីតបថា ម្នាលអាវុសោវិសាខ តណ្ហា ដែលនាំឲ្យសត្វកើតក្នុងភពថី្មទៀត ប្រកបដោយនន្ទិរាគ មានសេចកី្តត្រេកអរក្នុងភព នោះ ៗ តណ្ហានោះគឺ កាមតណ្ហា ១ ភវតណ្ហា ១ វិភវតណ្ហា ១ ម្នាលអាវុសោវិសាខ នេះឯងហើយ​​ ដែលព្រះមានព្រះភាគត្រាស់ថា ហេតុនាំឲ្យកើតសក្កាយៈ ។ បពិត្រ ព្រះនាងជាម្ចាស់ ព្រះមានព្រះភាគត្រាស់ថា​ ការរំលត់សក្កាយៈ ការរំលត់សក្កាយៈ បពិត្រព្រះនាងជាម្ចាស់ ធម៌ដូចម្តេចហ្ន៎ ដែលព្រះមានព្រះភាគត្រាស់ថា ជាគ្រឿងរំលត់ សក្កាយៈ ។ ម្នាលអាវុសោវិសាខ សេចកី្តនឿយណាយនឹងការរំលត់ដោយមិនសល់ ការលះបង់ ការជម្រុះចោល ការរួចស្រឡះ ការលែងអាឡោះអាល័យ ចំពោះតណ្ហា នោះឯង ម្នាលអាវុសោវិសាខ នេះឯងហើយដែលព្រះមានព្រះភាគត្រាស់ថា កាល រំលត់សក្កាយៈ ។ បពិត្រព្រះនាងជាម្ចាស់ ព្រះមានព្រះភាគទ្រង់ត្រាស់ថា បដិបទាជា ដំណើរទៅកាន់សេចកី្តរំលត់សក្កាយៈ បដិបទាជាដំណើរទៅកាន់សេចកី្តរំលត់សក្កាយៈ បពិត្រព្រះនាងជាម្ចាស់ ធម្មជាតិដូចម្តេចហ្ន៎ ដែលព្រះមានព្រះភាគទ្រង់ត្រាស់ថាបដិបទា ជាដំណើរទៅកាន់សេចកី្តរំលត់សក្កាយៈ ។ ម្នាលអាវុសោវិសាខ មគ្គប្រកបដោយអង្គ ៨ ដ៏ប្រសើរនេះឯង ដែលព្រះមានព្រះភាគត្រាស់ថា បដិបទាជាដំណើរទៅកាន់សេចកី្ត រំលត់សក្កាយៈ មគ្គដែលប្រកបដោយអង្គ ៨ នោះគឺ សេចកី្តយល់ត្រូវ ១ ការត្រិះរិះត្រូវ ១ វាចាត្រូវ ១ ការងារត្រូវ ១ ការចិញ្ចឹមជីវិតត្រូវ ១ សេចកី្តព្យាយាមត្រូវ ១ ស្មារតីត្រូវ ១ ការតម្កល់ចិត្តនឹងត្រូវ ១ ។ បពិត្រព្រះនាងជាម្ចាស់ ឧបាទាននោះគឺ ឧបាទានក្ខន្ធទាំង ៥ នោះឯង ឬក៏ឧបាទានដោយឡែកអំពីឧបាទានក្ខន្ធទាំង ៥ ( នោះ )ទេ ។ ម្នាលអាវុសោ វិសាខ ឧបាទាននោះឯង មិនមែនជាឧបាទានក្ខន្ធទាំង ៥នោះទេ ឯឧបាទាន ( នោះ ) សោត ក៏មិនមែនដោយឡែកអំពីឧបាទានក្ខន្ធទាំង ៥ ដែរ ម្នាលអាវុសោវិសាខ ឧបាទាននោះឯង មិនមែនជាឧបាទានក្ខន្ធទាំង ៥ នោះទេ តែឧបាទាននឹងញែកចេញអំពីឧបាទានក្ខន្ធមិនបាន ដែរ ម្នាលអាវុសោវិសាខ សេចកី្តត្រេកត្រអាលក្នុងឧបាទានក្ខន្ធទាំង៥ ឈ្មោះថា ឧបាទាន ក្នុងឧបាទានក្ខន្ធនោះ ។</p>
        <p><a class='ref km' id='km147' href='#km147'>១៤៧</a>បពិត្រព្រះនាងជាម្ចាស់ ចុះសក្កាយទិដិ្ឋដូចម្តេច ។ ម្នាលអាវុសោវិសាខ បុថុជ្ជនក្នុងលោកនេះជាអ្នកមិនចេះដឹង មិនបានជួបប្រទះនឹងពួកព្រះអរិយៈ មិនឈ្លាស វៃក្នុងធម៌ព្រះអរិយៈ មិនបានហាត់ខ្លួនក្នុងធម៌របស់ព្រះអរិយៈ ទាំងមិនបានឃើញពួក សប្បុរស មិនឈ្លាសវៃក្នុងធម៌របស់សប្បុរស មិនបានហាត់ចិត្តក្នុងធម៌របស់សប្បុរស រមែងពិចារណឃើញនូវរូបថាខ្លួនខ្លះ ពិចារណាឃើញនូវខ្លួនថាមានរូបខ្លះ ពិចារណា ឃើញរូបក្នុងខ្លួនខ្លះ ពិចារណាឃើញខ្លួនក្នុងរូបខ្លះ ពិចារណាឃើញវេទនា... សញ្ញា.. សង្ខារទាំងឡាយ... ពិចារណាឃើញវិញ្ញាណថាខ្លួនខ្លះ ពិចារណាឃើញខ្លួនថាមាន វិញ្ញាណខ្លះ ពិចារណាឃើញវិញ្ញាណក្នងខ្លួនខ្លះ ពិចារណាឃើញខ្លួនក្នុងវិញ្ញាណខ្លះ ម្នាល អាវុសោវិសាខ យ៉ាងនេះឯងហើយដែលហៅថា សក្កាយទិដិ្ឋ ។ បពិត្រព្រះនាងជាម្ចាស់ ដែលហៅថាមិនមានសក្កាយទិដិ្ឋដូចម្តេច ។ ម្នាលអាវុសោវិសាខ អរិយសាវ័កក្នុង លោកនេះ ជាអ្នកចេះដឹង បានឃើញពួកព្រះអរិយៈ ឈ្លាសវៃក្នុងធម៌របស់ព្រះអរិយៈ បានហាត់ចិត្តល្អក្នុងធម៌ព្រះអរិយៈ ទាំងបានជួបប្រទះនឹងពួកសប្បុរស ឈ្លាសវៃក្នុងធម៌ របស់សប្បុរស បានហាត់ចិត្តដោយល្អក្នុងធម៌របស់សប្បុរស មិនបានពិចារណាឃើញ នូវរូបថាខ្លួនខ្លះ មិនបានពិចារណាឃើញនូវខ្លូនថាមានរូបខ្លះ មិនពិចារណាឃើញរូបក្នុង ខ្លួនខ្លះ មិនពិចារណាឃើញខ្លួនក្នុងរូបខ្លះ មិនបានពិចារណាឃើញវេទនា... សញ្ញា.. សង្ខារទាំងឡាយ... មិនបានពិចារណាឃើញវិញ្ញាណថាខ្លួនខ្លះ មិនបានពិចារណាឃើញ ខ្លួនថាមានវិញ្ញាណខ្លះ មិនបានពិចារណាឃើញវិញ្ញាណក្នុងខ្លួនខ្លះ នឹងមិនពិចារណាឃើញ ខ្លួនក្នុងវិញ្ញាណខ្លះ ម្នាលអាវុសោវិសាខ យ៉ាងនេះឯងហើយ ដែលហៅថា មិនមាន សក្កាយទិដិ្ឋ។</p>
        <p><a class='ref km' id='km148' href='#km148'>១៤៨</a>បពិត្រព្រះនាងជាម្ចាស់ មគ្គប្រកបដោយអង្គ ៨ ដ៏ប្រសើរ តើដូចម្តេច ។ ម្នាលអាវុសោវិសាខ មគ្គដែលប្រកបដោយអង្គ ៨ ប្រការដ៏ប្រសើរនេះឯង គឺ សេចកី្ត យល់ត្រូវ ១ សេចីក្តីត្រិះរិះត្រូវ ១ វាចាត្រូវ ១ ការងារត្រូវ​ ១ ការចិញ្ចឹមជីវិតត្រូវ ១ ការ ព្យាយាមត្រូវ ១ ស្មារតីត្រូវ ១ ការតម្កល់ចិត្តនឹងត្រូវ ១ ។ បពិត្រព្រះនាងជាម្ចាស់ ចុះអដ្ឋងិ្គកមគ្គដ៏ប្រសើរនោះជាសង្ខតធម៌ ឬជាអសង្ខតធម៌ ។ ម្នាលអាវុសោវិសាខ អដ្ឋង្គិកមគ្គដ៏ប្រសើរជាសង្ខតធម៌ ។ បពិត្រព្រះនាងជាម្ចាស់ ខន្ធទាំង ៣ ប្រការលោក សង្រ្គោះចូលក្នុងអដ្ឋង្គិកមគ្គដ៏ប្រសើរ ឬអដ្ឋង្គិកមគ្គដ៏ប្រសើរ លោកសង្រ្គោះចូលក្នុង ខន្ធទាំង ៣ ប្រការវិញ ។ ម្នាលអាវុសោវិសាខ ខន្ធទាំង ៣ ប្រការ លោកមិនបានសង្រ្គោះ ចូលក្នុងអដ្ឋង្គិកមគ្គដ៏ប្រសើរទេ ម្នាលអាវុសោវិសាខ តែអដ្ឋង្គិកមគ្គទាំង ៨ ប្រការ ដ៏ប្រសើរ លោកសង្រ្គោះចូលក្នុងខន្ធទាំង ៣ ប្រការវិញ ម្នាលអាវុសោវិសាខ សមាវាចា ១ សមាកម្មន្តៈ ១ សមាអាជីវៈ ១ ធម៌ទាំង ( ៣ ) នេះ លោកសង្រ្គោះចូលក្នុង សីលក្ខន្ធ សមាវាយាមៈ ១ សមាសតិ ១ សមាសមាធិ ១ ធម៌ទាំង ( ៣ )នេះ លោកសង្រ្គោះចូល​ក្នុងសមាធិក្ខន្ធ សមាទិដិ្ឋ ១ សមាសង្កប្បៈ ១ ធម៌ទាំង ( ២ ) នេះ លោកសង្រ្គោះចូល ក្នុងបញ្ញាខន្ធ ។ បពិត្រព្រះនាងជាម្ចាស់ សមាធិដូចម្តេច ពួកធម៌ជាសមាធិនិមិត្តដូចម្តេច ពួកធម៌ជាសមាធិបរិក្ខារដូចម្តេច សមាធិភាវនាដូចម្តេច ។ ម្នាលអាវុសោវិសាខ សភាវៈដែលធ្វើចិត្តឲ្យនឹងនៅក្នុងអារម្មណ៍តែមួយហៅថា សមាធិ សតិប្បដ្ឋានទាំង ៤ ហៅថា សមាធិនិមិត្ត សម្មប្បធាន ៤ ហៅថា សមាធិបរិក្ខារ ការធ្វើចិត្តឲ្យតំកល់នឹង ការចម្រើន នឹងការធ្វើឲ្យច្រើនចំពោះធម៌ទាំងនោះឯង ហៅថា សមាធិភាវនា ។</p>
        <p><a class='ref km' id='km149' href='#km149'>១៤៩</a>បពិត្រព្រះនាងជាម្ចាស់ ចុះសង្ខារទាំងឡាយ មានប៉ុន្មាន ។ ម្នាលអាវុសោ វិសាខ សង្ខារទាំងឡាយនេះមាន ៣ គឺ កាយសង្ខារ ១វចីសង្ខារ ១ ចិត្តសង្ខារ ១ ។ បពិត្រព្រះនាងជាម្ចាស់ កាយសង្ខារតើដូចម្តេច វចីសង្ខារដូចម្តេច ចិត្តសង្ខារដូចម្តេច ។ ម្នាលអាវុសោវិសាខ ខ្យល់ដង្ហើមចេញចូលហឹ្នងឯង ហៅថាកាយសង្ខារ វិត្កកៈ និងវិចារៈ ហៅ ថាវចីសង្ខារ សញ្ញា និងវេទនា ហៅថា ចិត្តសង្ខារ ។ បពិត្រ ព្រះនាងជាម្ចាស់ ព្រោះហេតុអី្វបានជាខ្យល់ ដង្ហើមចេញចូល ហៅកាយសង្ខារ ព្រោះ ហេតុអី្វបានជាវិត្កកៈ និងវិចារៈ ហៅថាវចីសង្ខារ ព្រោះហេតុអី្វបានជាសញ្ញានឹងវេទនា ហៅថាចិត្តសង្ខារ ។ ម្នាលអាវុសោវិសាខ ការដកដង្ហើមចេញចូលហឹ្នងឯង ជាធម៌ ប្រព្រឹត្តទៅក្នុងកាយ ធម៌ទាំងនុ៎ះជាធម៌ជាប់ទាក់ទងនឹងកាយ ព្រោះហេតុនោះ បានជា ខ្យល់ដង្ហើម ចេញចូល ហៅថាកាយសង្ខារ ម្នាលអាវុសោវិសាខ បុគ្គលត្រិះរិះពិចារណា​មុនសិនទើបបញ្ចេញវាចា ( ក្រោយ​ ) ព្រោះហេតុនោះបានជាវិតក្កៈនឹងវិចារៈ ហៅថា វចីសង្ខារ ឯសញ្ញានឹងវេទនា ជាធម៌ប្រព្រឹត្តទៅក្នុងចិត្ត ធម៌ទាំងនុ៎ះជាធម៌ ជាប់ទាក់ទង នឹងចិត្ត ព្រោះហេតុនោះបានជា សញ្ញានឹងវេទនាហៅថា ចិត្ត សង្ខារ ។</p>
        <p><a class='ref km' id='km150' href='#km150'>១៥០</a>បពិត្រព្រះនាងជាម្ចាស់ ចុះសញ្ញាវេទយិតនិរោធសមាបត្តិ ដូចម្តេច ។ ម្នាលអាវុសោវិសាខ ភិក្ខុដែលកំពុងចូលសញ្ញាវេទយិតនិរោធ ( នោះ ​) មិនមានគំនិត យ៉ាងនេះថា អាត្មាអញនឹងចូលសញ្ញាវេទយិតនិរោធ ឬថាអាត្មាអញកំពុងចូលសញ្ញា-វេទយិតនិរោធ ឬក៏ថាអាត្មាអញចូលសញ្ញាវេទយិតនិរោធហើយដូច្នេះឡើយ តែថាមុន នឹងដល់និរោធសមាបត្តិនោះ ភិក្ខុបានចម្រើន ចិត្តយ៉ាងនោះ បានជាបង្អោនទៅដើម្បី បុគ្គលរំលត់ចិត្តសង្ខារ ។ បពិត្រព្រះនាងជាម្ចាស់ ចុះភិក្ខុដែលចូលសញ្ញាវេទយិត-និរោធ ពួកធម៌ណារលត់មុន កាយ សង្ខារ ឬវចីសង្ខារ ឬក៏ចិត្តសង្ខារ ( រលត់មុន ) ។ ម្នាលអាវុសោវិសាខ ភិក្ខុដែលចូលសញ្ញាវេទយិតនិរោធនោះ វចីសង្ខាររលត់មុន តមក ទើបកាយសង្ខារ ( រលត់ ) តពីនោះមកទៀត ទើបចិត្តសង្ខារ ( រលត់ ) ។ បពិត្រព្រះនាង ជាម្ចាស់ ការចេញអំពីសញ្ញាវេទយិតនិរោធសមាបត្តិមកវិញ ដោយប្រការដូចម្តេច ។ ម្នាលអាវុសោវិសាខៈ ភិក្ខុដែលចេញអំពីសញ្ញាវេទយិតនិរោធសមាបត្តិ ( នោះ ) មិនមានគំនិតយ៉ាងនេះថា អាត្មាអញនឹងចេញអំពីសញ្ញាវេទយិតនិរោធសមាបត្តិ ឬថា អាត្មាអញចេញអំពីសញ្ញាវេទយិតនិរោធសមាបត្តិឥឡូវនេះ ឬក៏ថាអាត្មាអញចេញ ហើយអំពីសញ្ញាវេទយិតរោធសមាបត្តិដូច្នេះឡើយ តែថាមុននឹងចេញអំពីនិរោធ-សមាបត្តិនោះ ភិក្ខុនោះចម្រើនចិត្តយ៉ាងនេះបានជាបង្អោនចិត្តទៅដើម្បីជាបុគ្គលមាន ចិត្តសង្ខារឡើងវិញ ។ បពិត្រព្រះនាងជាម្ចាស់ ចុះភិក្ខុដែលចេញ អំពីសញ្ញាវេទយិត-និរោធ ពួកធម៌ណាកើតមុន កាយសង្ខារ ឬវចីសង្ខារ ឬក៏ចិត្តសង្ខារ ( កើតមុន ) ។ ម្នាលអាវុសោវិសាខៈ ភិក្ខុដែលចេញអំពីសញ្ញាវេទយិតនិរោធសមាបត្តិ ( នោះ ) ចិត្តសង្ខារកើតមុន តមកទើបកាយសង្ខារ ( កើត ) តអំពីនោះមកទៀត ទើបវចីសង្ខារ ( កើត ) ។ បពិត្រព្រះនាងជាម្ចាស់ ភិក្ខុដែលចេញអំពីសញ្ញាវេទយិតនិរោធសមាបត្តិ មកវិញ មានផស្សៈប៉ុន្មានពាល់ត្រូវ ។ ម្នាលអាវុសោវិសាខ ភិក្ខុដែលចេញអំពីសញ្ញា-វេទយិតនិរោធសមាបតិ្តមកវិញ មានផស្សៈ ៣ ប្រការពាល់ត្រូវ គឺ សុញ្ញតផស្សៈ ១ អនិមិត្តផស្សៈ ១ អប្បណិហិតផស្សៈ ១ ។ បពិត្រព្រះនាងជាម្ចាស់ ភិក្ខុដែលចេញ អំពីសញ្ញាវេទយិតនិរោធសមាបត្តិចិត្ត ( លោក ) បង្អោនទៅរកអ្វី ទោរទន់ទៅរកអី្វ ឈមទៅរកអី្វ ។ ម្នាលអាវុសោវិសាខៈ ភិក្ខុដែលចេញអំពីសញ្ញាវេទយិតនិរោធ-សមាបត្តិ ចិត្តលោកបង្អោនទៅរកវិវេក ទោរទន់ទៅរកវិវេក ឈមទៅរកវិវេក ។</p>
        <p><a class='ref km' id='km151' href='#km151'>១៥១</a>បពិត្រព្រះនាងជាម្ចាស់ វេទនាតើមានប៉ុន្មាន ។ ម្នាលអាវុសោវិសាខ វេទនានេះមាន ៣ ប្រការគឺ សុខវេទនា ១ ទុក្ខវេទនា ១ អទុក្ខមសុខវេទនា ១ ។ បពិត្រព្រះនាងជាម្ចាស់ ចុះសុខវេទនាតើដូចម្តេច ទុក្ខវេទនាដូចម្តេច អទុក្ខមសុខវេទនា ដូចម្តេច ។ ម្នាលអាវុសោវិសាខ ធម្មជាតដែលទទួលអារម្មណ៍ជាសុខដ៏ឆ្ងាញ់ ប្រព្រឹត្ត ទៅក្នុងកាយ ឬប្រពឹ្រត្តទៅក្នុងចិត្ត នេះហៅថាសុខវេទនា ម្នាលអាវុសោវិសាខៈ ធម្មជាតដែលទទួលអារម្មណ៍ជាទុក្ខមិនឆ្ងាញ់ ប្រព្រឹត្តទៅក្នុងកាយ ឬប្រព្រឹត្តទៅក្នុង ចិត្ត នេះហៅថាទុក្ខវេទនា ម្នាលអាវុសោវិសាខៈ ធម្មជាតដែលទទួលអារម្មណ៍ដែល ឆ្ងាញ់ ក៏មិនមែន មិនឆ្ងាញ់ ក៏មិនមែន ប្រព្រឹត្តទៅក្នុងកាយ ឬប្រព្រឹត្តទៅក្នុងចិត្ត នេះ ហៅថាអទុក្ខមសុខវេទនា ។ បពិត្រព្រះនាងជាម្ចាស់ ចុះសុខវេទនាមានអី្វជា​សុខ មានអី្វជាទុក្ខ ។ ម្នាលអាវុសោវិសាខៈ សុខវេទនាមានកិរិយាឋិតនៅដដែលជាសុខ មានការប្រែប្រួលទៅវិញជាទុក្ខ ទុក្ខវេទនា មានកិរិយាឋិតនៅជាទុក្ខ មានកិរិយាប្រែ ប្រួលទៅវិញជាសុខ ឯអទុក្ខមសុខវេទនា មានការដឹងច្បាស់ជាសុខ មានការមិនដឹង ជាទុក្ខ ។ បពិត្រព្រះនាងជាម្ចាស់ ចុះអនុស័យអ្វី ដេកសម្ងំនៅក្នុងសុខវេទនា អនុស័យអី្វដេកសម្ងំនៅក្នុងទុក្ខវេទនា អនុស័យអី្វដេកសម្ងំនៅក្នុងអទុក្ខមសុខវេទនា ។ ម្នាលអាវុសោវិសាខៈ រាគានុស័យ ដេកសម្ងំនៅក្នុងសុខវេទនា បដិឃានុស័យដេក សម្ងំនៅក្នុងទុក្ខវេទនា អវិជ្ជានុស័យ ដេកសម្ងំនៅក្នុងអទុក្ខមសុខវេទនា ។ បពិត្រ ព្រះនាងជាម្ចាស់ រាគានុស័យសុទ្ធតែដេកសម្ងំនៅក្នុងសុខវេទនាទាំងអស់ បដិឃា-នុស័យសុទ្ធ តែដេកសម្ងំនៅក្នុងទុក្ខវេទនាទាំងអស់ អវិជ្ជានុស័យសុទ្ធតែដេកសម្ងំ នៅក្នុងអទុក្ខមសុខវេទនាទាំងអស់ឬដូចម្តេច ។ ម្នាលអាវុសោវិសាខ រាគានុស័យមិន សុទ្ធតែដេកសម្ងំនៅក្នុងសុខវេទនាទាំងអស់ទេ បដិឃានុស័យមិនសុទ្ធតែដេកសម្ងំនៅ ក្នុងទុក្ខវេទនាទាំងអស់ទេ អវិជ្ជានុស័យមិនសុទ្ធតែដេកសម្ងំនៅក្នុងអទុក្ខមសុខវេទនា ទាំងអស់ទេ ។ បពិត្រព្រះនាងជាម្ចាស់ ចុះអី្វដែលបុគ្គលត្រូវ​លះបង់ដោយសុខវេទនា អី្វដែលត្រូវលះបង់ដោយទុក្ខវេទនា អី្វដែលត្រូវលះបង់ដោយអទុក្ខមសុខវេទនា ។ ម្នាលអាវុសោវិសាខ រាគានុស័យត្រូវលះបង់ដោយសុខវេទនា បដិឃានុស័យត្រូវលះ បង់ដោយទុក្ខវេទនា អវិជ្ជានុស័យត្រូវលះបង់ដោយអទុក្ខមសុខវេទនា ។ បពិត្រព្រះនាង ជាម្ចាស់ រាគានុស័យត្រូវលះបង់ដោយសុខវេទនាទាំងអស់ បដិឃានុស័យត្រូវលះបង់ ដោយទុក្ខវេទនាទាំងអស់ អវិជ្ជានុស័យត្រូវលះបង់ដោយអទុក្ខមសុខវេទនាទាំងអស់ឬ ។ ម្នាលអាវុសោវិសាខ រាគានុស័យ មិនត្រូវលះបង់ដោយសុខវេទនាទាំងអស់ទេ បដិឃានុស័យមិនត្រូវលះបង់ដោយទុក្ខវេទនាទាំងអស់ទេ អវិជ្ជានុស័យមិនត្រូវលះ បង់ដោយអទុក្ខមសុខវេទនាទាំងអស់ទេ ។ ម្នាលអាវុសោវិសាខៈ ភិក្ខុក្នុងសាសនានេះ ជាអ្នកស្ងប់ស្ងាត់ចាកកាម ស្ងប់ស្ងាត់ចាកអកុសលធម៌ទាំងឡាយ ហើយចូលកាន់ បឋមជ្ឈាន ប្រកបដោយវិតក្កៈ ប្រកបដោយវិចារៈ មានបីតិនិងសុខដែលកើតអំពីវិវេក លោកលះបង់រាគៈដោយបឋមជ្ឈាននោះ ឯរាគានុស័យ ដេកសម្ងំនៅក្នុងបឋមជ្ឈាន នោះ មិនបានទេ ម្នាលអាវុសោវិសាខៈ ភិក្ខុក្នុងសាសនានេះពិចារណាឃើញដូច្នេះថា កាលណាហ៎្ន អាត្មាអញនឹងបាន​ចូលកាន់អាយតនៈ គឺអរហត្ត ដែលពួកព្រះអរិយៈ តែងចូលក្នុងកាលឥឡូវនេះ កាលបើភិក្ខុតាំងនូវសេចកី្តប្រាថ្នាចំពោះពួកវិមោក្ខដ៏ ប្រសើរ ដូច្នេះហើយ ទោមនស្សរមែងកើតឡើង ព្រោះសេចកី្តប្រាថ្នាជាបច្ច័យ ភិក្ខុនោះ រមែងលះបង់នូវបដិឃៈដោយទោមនស្ស ឯបដិឃានុស័យ ក៏ដេកសម្ងំនៅក្នុងទោមនស្សនោះមិនបានទេ ម្នាលអាវុសោវិសាខ ភិក្ខុក្នុងសាសនានេះ ព្រោះលះបង់ សេចកី្តសុខផង លះបង់សេចកី្តទុក្ខផង រំលត់សោមនស្សនឹងទោមនស្សក្នុង កាលមុន ផង ក៏ចូលកាន់ចតុត្ថជ្ឈានដែលឥតសុខឥតទុក្ខ មានតែសតិដ៏បរិសុទ្ធ ដោយឧបេក្ខា សម្រេច សម្រាន្តនៅដោយឥរិយាបថទាំង ៤ ភិក្ខុនោះរមែងលះ បង់អវិជ្ជាដោយ ចតុត្ថជ្ឈាននោះ អវិជ្ជានុស័យដេកសម្ងំនៅក្នុងចតុត្ថជ្ឈាននោះ មិនបានឡើយ ។</p>
        <p><a class='ref km' id='km152' href='#km152'>១៥២</a>បពិត្រព្រះនាងជាម្ចាស់ ចុះសុខវេទនា មានអ្វីជាគ្រឿងប្រៀបធៀប ប្រហែលគ្នា ។ ម្នាលអាវុសោវិសាខ សុខវេទនាមានរាគៈជាគ្រឿងប្រៀបធៀប ។ បពិត្រព្រះនាងជាម្ចាស់ ចុះទុក្ខវេទនា មានអ្វីជាគ្រឿងប្រៀបធៀប ។ ម្នាលអាវុសោ វិសាខៈ ទុក្ខវេទនាមានបដិឃៈជាគ្រឿងប្រៀបធៀប ។ បពិត្រព្រះនាងជាម្ចាស់ ចុះអទុក្ខ-មសុខវេទនា មានអ្វីជាគ្រឿងប្រៀបធៀប ។ ម្នាលអាវុសោវិសាខៈ អទុក្ខមសុខ-វេទនាមាន អវិជ្ជាជាគ្រឿងប្រៀបធៀប ។ បពិត្រព្រះនាងជាម្ចាស់ ចុះអវិជ្ជាមានអ្វីជា គ្រឿងប្រៀបធៀប ។ ម្នាលអាវុសោវិសាខៈ អវិជ្ជាមានវិជ្ជាជាគ្រឿងប្រៀបធៀប ។ បពិត្រព្រះនាងជាម្ចាស់ ចុះវិជ្ជាមានអ្វីជាគ្រឿងប្រៀបធៀប ។ ម្នាលអាវុសោវិសាខៈ វិជ្ជាមានវិមុត្តិជាគ្រឿងប្រៀបធៀប ។ បពិត្រព្រះនាងជាម្ចាស់ ចុះវិមុត្តិមានអ្វីជាគ្រឿង ប្រៀបធៀប ។ ម្នាលអាវុសោវិសាខៈ វិមុត្តិមានព្រះនិព្វានជាគ្រឿងប្រៀបធៀប ។ បពិត្រព្រះនាងជាម្ចាស់ ចុះនិព្វានមានអ្វីជាគ្រឿងប្រៀបធៀប ។ ម្នាលអាវុសោវិសាខៈ អ្នកសួរជ្រុលហួសពេកហើយ អ្នកណាក៏មិនអាចនឹងកាន់យកទីបំផុតរបស់ប្រស្នា ទាំងឡាយ ( នេះ )​ បានទេ ម្នាលអាវុសោវិសាខៈ ព្រោះព្រហ្មចរិយធម៌ ឈមទៅកាន់ ព្រះនិព្វាន មានព្រះនិព្វានជាទីប្រព្រឹត្តទៅខាងមុខ មានព្រះនិព្វានជាទីបំផុត ម្នាលអាវុសោ វិសាខៈ បើអ្នកត្រូវការ គប្បីចូលទៅកាន់ព្រះមានព្រះភាគ ក្រាបទូលសួរសេចកី្តនេះចុះ បើព្រះមាន ព្រះភាគទ្រង់ ព្យាករណ៍ដល់អ្នក យ៉ាងណា ត្រូវអ្នកចាំទុកនូវសេចកី្តនោះ យ៉ាងនោះចុះ ។</p>
        <p><a class='ref km' id='km153' href='#km153'>១៥៣</a>លំដាប់នោះឯង វិសាខឧបាសក បានត្រេកអររីករាយនឹងភាសិតរបស់ ធម្មទិន្នាភិក្ខុនី ហើយក្រោកចាកអាសនៈថ្វាយបង្គំធម្មទិន្នាភិក្ខុនី ធ្វើប្រទក្សិណហើយ ក៏ចូលទៅគាល់ព្រះមានព្រះភាគ លុះចូលទៅដល់ហើយ ថ្វាយបង្គំព្រះមានបុញ្ញរាសី ហើយអង្គុយក្នុងទីដ៏សមគួរ ។ លុះវិសាខឧបាសក អង្គុយក្នុងទីដ៏សមគួរហើយ ទើប ក្រាបទូលពាក្យដែលខ្លួនបានចរចានឹងធម្មទិន្នាភិក្ខុនីទាំងប៉ុន្មាន ចំពោះព្រះមានព្រះភាគ ដោយសព្វគ្រប់ ។ លុះវិសាខឧបាសក​ ក្រាបបង្គំទូលយ៉ាងនេះហើយ ព្រះមានព្រះភាគ ទ្រង់ត្រាស់នឹងវិ សាខឧបាសកយ៉ាងនេះថា ម្នាលវិសាខៈ ធម្មទិន្នាភិក្ខុនី ជាបណិ្ឌត ម្នាលវិសាខៈ ធម្មទិន្នាភិក្ខុនី ជាស្រ្តីមានប្រាជ្ញាច្រើន ម្នាលវិសាខៈ បើទុកជាអ្នក ត្រឡប់សួរសេចកី្តនុ៎ះ នឹងតថាគតវិញ តថាគតក៏នឹងត្រូវព្យាករណ៍សេចក្តីនុ៎ះ ដូចសេចកី្ត ដែលនាងធម្មទិន្នាភិក្ខុនីព្យាករណ៍ហើយ យ៉ាងនោះដែរ សេចកី្តនៃប្រស្នានោះ យ៉ាងហឹ្នង ហើយ ចូរអ្នកចាំទុកប្រស្នានុ៎ះយ៉ាងនេះចុះ ។ លុះព្រះមានព្រះភាគត្រាស់ភាសិត នេះហើយ វិសាខឧបាសកក៏ត្រេកអរនឹងភាសិត របស់ព្រះមានព្រះភាគ ។</p>
        <p>ចប់ ចូឡវេទល្លសូត្រ ទី ៤</p>
        <footer>
            <p>Copyright and other metadata goes here.</p>
        </footer>
    </article>
</body>
</html>