<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn7.6' lang='km'>
        <header>
            <ul>
            </ul>
            <h1>ជដា​សូត្រ ទី ៦</h1>
        </header>
        <p><a class='ref km' id='km១២៣' href='#km១២៣'>១២៣</a>សាវត្ថី​និទាន។ គ្រា​នោះ​ឯង ជដា​ភារទ្វាជ​ព្រាហ្មណ៍ ចូល​ទៅ​គាល់ព្រះ​មាន​ព្រះ​ភាគ លុះ​ចូល​ទៅ​ដល់​ហើយ ក៏​ធ្វើ​សេចក្ដី​រីករាយ ជាមួយ​នឹង​ព្រះ​មាន​ព្រះ​ភាគ លុះ​បញ្ចប់​ពាក្យ​ដែល​គួរ​រីករាយ និង​ពាក្យ​ដែល​គួរ​រឭក​ហើយ ក៏​អង្គុយ​ក្នុង​ទី​សមគួរ។</p>
        <p><a class='ref km' id='km១២៤' href='#km១២៤'>១២៤</a>លុះ​ជដា​ភារទ្វាជ​ព្រាហ្មណ៍ អង្គុយ​ក្នុង​ទី​សមគួរ​ហើយ បាន​ពោល​នឹង​ព្រះ​មាន​ព្រះ​ភាគ ដោយ​គាថា ថា</p>
        <p>បណ្ដាញ​ខាងក្នុង​ក៏​មាន បណ្ដាញ​ខាងក្រៅ​ក៏​មាន ពួក​សត្វ​តែង​ចំពាក់ ដោយ​បណ្ដាញ បពិត្រ​ព្រះ​គោតម ព្រោះ​ហេតុ​នោះ ខ្ញុំ​ព្រះអង្គ​សូម​សួរ​នូវ​សេចក្ដី​នោះ តើ​អ្នកណា​អាច​កាប់​ឆ្ការ​នូវ​បណ្ដាញ​នេះ​បាន។</p>
        <p><a class='ref km' id='km១២៥' href='#km១២៥'>១២៥</a>ព្រះអង្គ​ត្រាស់​ថា នរជន​ឃើញ​ភ័យ ក្នុង​សំសារ​វដ្ដ​ប្រកប​ដោយ​បញ្ញា មាន​ព្យាយាម មាន​បញ្ញា​ជា​គ្រឿង​រក្សា​ខ្លួន តាំង​នៅ​ក្នុង​សីល ហើយ​ចំរើន​នូវ​ចិត្ត​និង​បញ្ញា នរជន​នោះ ទើប​គួរ​កាប់ឆ្ការ​នូវ​បណ្ដាញ​នេះ​បាន រាគៈ​ក្ដី ទោសៈ​ក្ដី អវិជ្ជា​ក្ដី ដែល​ជន​ទាំងឡាយ​ណា ឲ្យ​សាប​រលាប​ទៅ​ហើយ ជន​ទាំង​នោះ មាន​អាសវៈ​អស់​ហើយ ជា​ព្រះ​អរហន្ត ជន​ទាំង​នោះ ឈ្មោះ​ថា​បាន​កាប់ឆ្ការ​នូវ​បណ្ដាញ​បាន នាម​ក្ដី រូប​ក្ដី បដិឃ​-សញ្ញា​​​​​និង​រូប​សញ្ញា​ក្ដី រលត់​មិន​សល់​ក្នុង​ទីណា បណ្ដាញ​នុ៎ះ ក៏​ដាច់​សូន្យ​ក្នុង​ទីនោះ។</p>
        <p><a class='ref km' id='km១២៦' href='#km១២៦'>១២៦</a>កាល​ព្រះ​មាន​ព្រះ​ភាគ ទ្រង់​ត្រាស់​យ៉ាង​នេះ​ហើយ ជដា​ភារទ្វាជ​ព្រាហ្មណ៍ បាន​ពោល​នូវ​ពាក្យ​នេះ នឹង​ព្រះ​មាន​ព្រះ​ភាគ​ថា បពិត្រ​ព្រះ​គោតម​ដ៏​ចម្រើន ច្បាស់​ណាស់។បេ។ បណ្ដា​ព្រះ​អរហន្ត​ទាំងឡាយ ព្រះ​ភារទ្វាជៈ​មាន​អាយុ ក៏​ជា​ព្រះ​អរហន្ត​មួយ​អង្គ​ដែរ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>