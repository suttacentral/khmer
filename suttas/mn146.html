<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn146' lang='km'>
        <header>
            <ul>
            </ul>
            <h1>នន្ទកោវាទសូត្រ ទី ៤</h1>
        </header>
        <p><a class='ref km' id='km២៤១' href='#km២៤១'>២៤១</a>ខ្ញុំបានស្ដាប់មក យ៉ាងនេះ ។ សម័យមួយ ព្រះមានព្រះភាគ ទ្រង់គង់នៅ​ក្នុងវត្តជាតពន របស់អនាថបិណ្ឌិកសេដ្ឋី ជិតក្រុងសាវត្ថី ។ លំដាប់នោះ ព្រះនាង​មហា បជាបតិ​គោតមី ព្រមទាំងភិក្ខុនី ប្រមាពប្រាំរយ រូបនាំគ្នាចូលទៅគាល់ ព្រះមានព្រះភាគ លុះ​ចូល​ទៅ​ដល់ ថ្វាយបង្គំ ព្រះមានព្រះភាគ ហើយឋិតនៅក្នុងទី​ដ៏សមគួរ ។ លុះ​ព្រះនាង មហាបជា-បតិគោតមី ឋិតនៅក្នុងទីដ៏សមគួរហើយ បាន​ក្រាបទូលព្រះមានព្រះភាគ យ៉ាងនេះថា បពិត្រព្រះអង្គដ៏ចម្រើន សូមព្រះមានព្រះភាគ ទ្រង់ទូន្មានពួក ភិក្ខុនី បពិត្រ ព្រះអង្គដ៏ចម្រើន សូមព្រះមានព្រះភាគ ទ្រង់ប្រៀន​ប្រដៅ​ពួកភិក្ខុនី បពិត្រព្រះអង្គដ៏ចម្រើន សូមព្រះមានព្រះភាគ ធ្វើនូវធម្មីកថា ដល់ពួកភិក្ខុនី ។</p>
        <p><a class='ref km' id='km២៤២' href='#km២៤២'>២៤២</a>ក្នុងសម័យនោះឯង ពួកភិក្ខុជាថេរៈតែងទូន្មានពួកភិក្ខុនីតាម វេន ៗ ។ ចំណែក​នន្ទកៈមានអាយុ មិនចង់ទូន្មានពួកភិក្ខុនី តាមវេនឡើយ ។ ទើបព្រះមានព្រះភាគ ត្រាស់ហៅ​ព្រះ​អានន្ទមានអាយុមកថា ម្នាលអានន្ទ ថ្ងៃនេះ ជាវេនភិក្ខុណាហ្ន៎ ដែលត្រូវ​ឲ្យ​ឱវាទពួកភិក្ខុនីតាមវេន ។ ព្រះអានន្ទ ក្រាបទូលថា បពិត្រព្រះអង្គដ៏ចម្រើន ភិក្ខុទាំង​អស់ បានធ្វើវេន ដើម្បីទូន្មាន ពួកភិក្ខុនី តាមវេន ៗ ហើយ បពិត្រព្រះអង្គដ៏ចម្រើន នន្ទកៈ​មាន​អាយុនេះ មិនចង់ទូន្មានពួកភិក្ខុនីតាមវេនទេ ។ លំដាប់នោះ ព្រះមានព្រះភាគ ត្រាស់​​ហៅនន្ទកៈមានអាយុមកថា ម្នាលនន្ទកៈ អ្នកចូរទូន្មានពួកភិក្ខុនី ម្នាលនន្ទកៈ អ្នក​ចូរ​ប្រៀនប្រដៅពួកភិក្ខុនី ម្នាលព្រាហ្មណ៍ អ្នកចូរនូវធ្វើនូវធម្មីកថា ដល់ពួកភិក្ខុនី ។ នន្ទកៈមានអាយុ ទទួលព្រះពុទ្ធដីកាព្រះមានព្រះភាគ ព្រះករុណាព្រះអង្គ ហើយ​ស្លៀ​ក​ស្បង់​ប្រដាប់បាត្រនិងចីវរ ក្នុងបុព្វណ្ហ-សម័យចូលទៅកាន់ក្រុងសាវត្ថី ដើម្បីបិណ្ឌិបាត ។ លុះត្រាច់ទៅបិណ្ឌិបាត ក្នុងក្រុង​សាវត្ថី​ហើយ ត្រឡប់មកបិណ្ឌិបាត​វិញ ក្នុងវេលា ក្រោយភត្ត មានខ្លួនជាគម្រប់ពីរ គឺមានគ្នាពីរនាក់ ចូលទៅ​កាន់​រាជការាម ។ ពួកភិក្ខុនី នោះ បានឃើញនន្ទកៈមានអាយុ មកអំពីចម្ងាយ លុះឃើញហើយ ក៏ក្រាល​អាសនៈ តម្កល់ទឹកសម្រាប់​លាងព្រះបាទ ។ នន្ទកៈមានអាយុអង្គុយលើ អាសនៈ ដែល​គេក្រាល​ទុកហើយ លុះអង្គុយស៊ប់ ទើប​លាងជើង ។ ភិក្ខុនី ទាំងនោះថ្វាយបង្គំនន្ទកៈ​មាន អាយុហើយ​អង្គុយ​ក្នុង​ទី​សមគួរ ។</p>
        <p><a class='ref km' id='km២៤៣' href='#km២៤៣'>២៤៣</a>លុះភិក្ខុនីទាំងនោះ អង្គុយក្នុងទីសមគួរហើយ នន្ទកៈមាន អាយុ បាននិយាយយ៉ាងនេះថា ម្នាលនាងទាំងឡាយ តទៅមុខបើមាន ពាក្យគេសាកសួរ បើពួកភិក្ខុនី ដឹងច្បាស់ក្នុងប្រស្នានោះ គប្បី​ឆ្លើយថា ពួកយើងដឹង បើមិនដឹងទេ គប្បីឆ្លើយថា ពួកយើង មិនដឹងទេ មួយទៀត ភិក្ខុនីណា​មានសេចក្ដី​សង្ស័យ​ឬងឿង​ឆ្លល់ ភិក្ខុនីនោះគប្បីសួរ យើងក្នុង ប្រស្នានោះចុះថា បពិត្រលោក​ដ៏ចម្រើន ពាក្យនេះ​ដូចម្ដេច សេចក្ដី អធិប្បាយ របស់ពាក្យនេះដូចម្ដេច ។ ពួកភិក្ខុនីតបថា បពិត្រលោកដ៏ចម្រើន លោក​​ម្ចាស់នន្ទកៈ បវារណាយើង ដោយពាក្យណា ពួកយើងមានចិត្តត្រេអរ រីករាយ ចំពោះលោក​ម្ចាស់​នន្ទកៈដោយពាក្យមានប្រមាណប៉ុណ្ណោះ ។</p>
        <p><a class='ref km' id='km២៤៤' href='#km២៤៤'>២៤៤</a>នន្ទកៈភិក្ខុសួរថា ម្នាលនាងទាំងឡាយ ពួកនាងសំគាល់នូវ សេចក្ដីនោះ​ដូចម្ដេច ចក្ខុទៀង​ឬ​មិនទៀង ។ មិនទៀងទេលោកម្ចាស់ ។ របស់ណាមិនទៀង របស់​នោះជាទុក្ខឬជាសុខ ។ របស់នោះជាទុក្ខ លោក ម្ចាស់ ។ របស់ណាដែលមិនទៀង ជាទុក្ខមានសេចក្ដីប្រែប្រួល ជាធម្មតា គួរយល់​ឃើញ​នូវ​របស់​នោះថា នុ៎ះរបស់អញ នុ៎ះជាអញ នុ៎ះជាខ្លួនអញ ដូច្នេះដែរឬ ។ មិនគួរយល់ឃើញយ៉ាងនោះទេ លោកម្ចាស់ ។ ម្នាលនាង ទាំងឡាយ ពួកនាងសំគាល់សេចក្ដីនោះដូចម្ដេច ត្រចៀក​ទៀង​ឬ​មិនទៀង ។ មិនទៀងទេ លោកម្ចាស់ ។បេ។ ច្រមុះ ទៀង​ឬ​មិនទៀង ។ មិនទៀងទេ លោកម្ចាស់ ។បេ។ អណ្ដាត ទៀង​ឬ​មិនទៀង ។ មិនទៀងទេ លោកម្ចាស់ ។បេ។ កាយទៀងឬមិន​ទៀង ។​ មិនទៀងទេលោកចម្ចាស់ ។បេ។ ចិត្តទៀង​ឬ​មិនទៀង ។ មិនទៀងទេ លោកម្ចាស់ ។ ចុះរបស់ណាដែលមិនទៀង របស់​នោះ​ជា​ទុក្ខ​ឬ​ជាសុខ ។ របស់នោះ ជាទុក្ខ លោកម្ចាស់ ។ របស់ណាដែលមិន​ទៀង ជាទុក្ខ មាន​សេចក្ដី​ប្រែប្រួល​ជាធម្មតា គួរយល់ឃើញនូវរបស់នោះថា នុ៎ះរបស់អញ នុ៎ះជាអញ នុ៎ះ​ជា​ខ្លួន​អញ ដូច្នេះដែរឬ ។ មិន​គួរ​យល់ឃើញ យ៉ាងនោះទេ លោកម្ចាស់ ។ សេចក្ដីនោះ ព្រោះហេតុអ្វី ។ បពិត្រលោក ដ៏ចម្រើន ព្រោះថា ក្នុង​កាលមុន ពួកយើង​បានឃើញតាមពិតនូវសេចក្ដីនុ៎ះ ដោយប្រាជ្ញា ដ៏ប្រពៃថា អាយ​តនៈ​ខាង​ក្នុង​ទាំង​ប្រាំ​មួយ​នេះ មិនទៀងទេ ។ ម្នាលនាងទាំងឡាយ ប្រពៃណាស់ហើយ ម្នាលនាងទាំងឡាយ សេចក្ដីនុ៎ះ អរិយ​សាវ័ក ក៏ឃើញដោយប្រាជ្ញា ដ៏ប្រពៃតាមពិតយ៉ាងនោះដែរ ។</p>
        <p><a class='ref km' id='km២៤៥' href='#km២៤៥'>២៤៥</a>ម្នាលនាងទាំងឡាយ ពួកនាងសំគាល់សេចក្ដីនោះដូចម្ដេច រូបទៀងឬ​មិនទៀង ។ មិន​ទៀង​ទេ លោកម្ចាស់ ។ ចុះរបស់ណាមិនទៀង របស់នោះជាទុក្ខឬ​ជាសុខ ។ របស់នោះជាទុក្ខ លោកម្ចាស់ ។ របស់ណា មិនទៀង ជាទុក្ខ មានសេចក្ដីប្រែ​ប្រួលជាធម្មតា គួរយល់ឃើញនូវរបស់ នោះថា​ នុ៎ះរបស់អញ នុ៎ះជាអញ នុ៎ះជាខ្លួន​អញដូច្នេះដែរឬ ។ មិនគួរយល់ ឃើញយ៉ាងនោះទេ លោកម្ចាស់ ។ ម្នាលនាង​ទាំងឡាយ ពួកនាងសំគាល់ សេចក្ដីនោះ ដូចម្ដេច សំឡេងទៀងឬ មិន​ទៀង ។ មិនទៀងទេ លោកម្ចាស់ ។បេ។ ក្លិនទៀងឬមិនទៀង ។ មិនទៀងទេ លោកម្ចាស់ ។បេ។ រសទៀងឬ មិនទៀង ។ មិនទៀងទេ លោកម្ចាស់ ។បេ។ ផោដ្ឋព្វៈ​ទៀងឬមិនទៀង ។ មិនទៀងទេ លោកម្ចាស់ ។បេ។ ធម្មារម្មណ៍​ ទៀងឬមិនទៀង ។ មិនទៀងទេ លោកម្ចាស់ ។ របស់ណាមិនទៀងរបស់នោះជាទុក្ខឬជាសុខ ។ របស់នោះ​ជាទុក្ខ លោកម្ចាស់ ។ របស់​ណា​ដែល​មិនទៀង ជាទុក្ខ មានសេចក្ដីប្រែប្រួល ជា​ធម្មតា គួរយល់ឃើញនូវរបស់នោះថា នុ៎ះរបស់អញ នុ៎ះជាអញ នុ៎ះជា ខ្លួនអញ ដូច្នេះដែរ​ឬ ។ មិនគួរយល់ឃើញយ៉ាងនោះទេ លោកម្ចាស់ ។ សេចក្ដីនោះ ព្រោះហេតុអ្វី ។ បពិត្រ​លោកម្ចាស់ដ៏ចម្រើន ព្រោះថា ក្នុងកាល មុន ពួកយើងបានឃើញតាមពិតនូវ​សេចក្ដី​នុ៎ះ ដោយប្រាជ្ញាដ៏ប្រពៃ អាយតនៈខាងក្រៅទាំង ៦ នេះ មិនទៀងទេ ។ ម្នាលនាង​ទាំងឡាយ ប្រពៃណាស់ហើយ ម្នាលនាងទាំងឡាយ សេចក្ដីនុ៎ះ អរិយសាវ័ក ក៏ឃើញ ដោយប្រាជ្ញាដ៏ប្រពៃតាមពិត យ៉ាងនោះដែរ ។</p>
        <p><a class='ref km' id='km២៤៦' href='#km២៤៦'>២៤៦</a>ម្នាលនាងទាំងឡាយ ពួកនាងសំគាល់សេចក្ដីនោះ ដូចម្ដេច ចក្ខុវិញ្ញាណ ទៀងឬមិនទៀង ។ មិនទៀងទេ លោកម្ចាស់ ។ របស់ណាដែល មិនទៀង របស់នោះជា​ទុក្ខឬជាសុខ ។ របស់នោះជាទុក្ខ លោកម្ចាស់ ។ របស់ណាមិនទៀង ជាទុក្ខមាន​សេចក្ដីប្រែប្រួលជាធម្មតា គួរយល់ឃើញនូវ របស់នោះថា នុ៎ះរបស់អញ នុ៎ះជាអញ នុ៎ះជាខ្លួនអញដូច្នេះដែរឬ ។ មិនគួរ យល់ឃើញយ៉ាងនោះទេ លោកម្ចាស់ ។ ម្នាល​នាងទាំងឡាយ ពួកនាង សំគាល់សេចក្ដីនោះដូចម្ដេច សោតវិញ្ញាណទៀងឬមិនទៀង ។ មិនទៀងទេ លោកម្ចាស់ ។បេ។ ឃានវិញ្ញាណទៀងឬមិនទៀង ។ មិនទៀងទេ លោក ម្ចាស់ ។បេ។ ជិវ្ហាវិញ្ញាណ ទៀងឬមិនទៀង ។ មិនទៀងទេ លោកម្ចាស់ ។បេ។ កាយវិញ្ញាណទៀងឬមិនទៀង ។ មិនទៀងទេ លោកម្ចាស់ ។បេ។ មនោ-វិញ្ញាណ​ ទៀងឬមិនទៀង ។ មិនទៀងទេ លោកម្ចាស់ ។ របស់​ណា​មិន​ទៀង របស់នោះជាទុក្ខ​ឬជាសុខ ។ របស់នោះជាទុក្ខ លោកម្ចាស់ ។ របស់ណា ដែលមិនទៀង ជាទុក្ខ មាន​​សេចក្ដីប្រែប្រួលជាធម្មតា គួរយល់ឃើនូវរបស់ នោះថា នុ៎ះជារបស់អញ នុ៎ះជាអញ នុ៎ះជាខ្លួន​អញ​ដូច្នេះដែរឬ ។ មិនគួរ យល់ឃើញយ៉ាងនុ៎ះទេ លោកម្ចាស់ ។ សេចក្ដីនោះ ព្រោះហេតុអ្វី ។ បពិត្រ​លោក​ដ៏ចម្រើន ព្រោះថា ក្នុងកាលមុន ពួកយើង​​បានឃើញ តាមពិតនូវ សេចក្ដីនុ៎ះ ដោយប្រាជ្ញាដ៏ប្រពៃថា វិញ្ញាណកាយទាំង ៦ នេះ មិនទៀងទេ ។ ម្នាលនាងទាំងឡាយ ប្រពៃណាស់ហើយ ម្នាលនាងទាំងឡាយ សេចក្ដី​នុ៎ះ អរិយសាវ័ក ក៏ឃើញដោយប្រាជ្ញាដ៏ប្រពៃតាមពិត យ៉ាងនោះដែរ ។</p>
        <p><a class='ref km' id='km២៤៧' href='#km២៤៧'>២៤៧</a>ម្នាលនាងទាំងឡាយ សេចក្ដីប្រៀបថា ប្រទីបពេញដោយ ប្រេងកំពុង​ឆេះ ប្រេងក៏មិនទៀង មានសេចក្ដីប្រែប្រួលជាធម្មតា ប្រឆេះក៏ មិនទៀង មានសេចក្ដី​ប្រែប្រួល ជាធម្មតា អណ្ដាតភ្លើង​ក៏​មិន​ទៀង មាន សេចក្ដីប្រែប្រួលជាធម្មតា ពន្លឺក៏មិន​ទៀង មានសេចក្ដីប្រែប្រួលជាធម្មតា ។ ម្នាលនាង​ទាំងឡាយ ជនណានិយាយ យ៉ាងនេះថា ប្រទីពេញដោយប្រេង ឯណោះកំពុងឆេះ ប្រេងក៏មិនទៀង មាន​សេចក្ដី​​ប្រែប្រួលជាធម្មតា ប្រឆេះ ក៏មិនទៀង មានសេចក្ដីប្រែប្រួលជាធម្មតា អណ្ដាតភ្លើង​ក៏មិនទៀង មាន​សេចក្ដីប្រែប្រួលជាធម្មតា ពន្លឺណារបស់ប្រទីបនោះ ពន្លឺនោះទើប​ទៀងទាត់ ឋិតថេរ មិនមាន​សេចក្ដី​ប្រែប្រួល​ជាធម្មតា ម្នាលនាងទាំងឡាយ ជននោះ​ឈ្មោះថា និយាយត្រឹម ត្រូវដែរឬ ។ ការនិយាយ​នុ៎ះ​មិន​ត្រូវ​ទេ លោកម្ចាស់ ។ ពាក្យនោះមិនត្រូវ ព្រោះហេតុអ្វី ។ បពិត្រលោកដ៏ចម្រើន ព្រោះថា​ប្រទីប​ពេញ​ដោយ​ប្រេងឯណោះ កំពុងតែឆេះ ប្រេងក៏ មិនទៀង មានសេចក្ដី​ប្រែប្រួលជាធម្មតា ប្រឆេះក៏មិនទៀង មាន​សេចក្ដីប្រែប្រួល ជាធម្មតា អណ្ដាតភ្លើង​ក៏មិនទៀង មានសេចក្ដីប្រែប្រួលជាធម្មតា ចាំបាច់និយាយ​ទៅ​ថ្វី ដល់ទៅពន្លឺរបស់​ប្រទីនោះ ដែលជារបស់មិនទៀង មានសេចក្ដីប្រែប្រួល ជាធម្មតា ។</p>
        <p><a class='ref km' id='km២៤៨' href='#km២៤៨'>២៤៨</a>ម្នាល​នាង​ទាំង​ឡាយ សេចក្ដីនេះក៏ដូច្នេះដែរ ជនណានិយាយ យ៉ាងនេះថា អាយតនៈ​ខាង​ក្នុង​ប្រាំមួយនេះ មិនទៀង អាត្មាអញទទួលដឹង អារម្មណ៍ណា ជាសុខ ឬជាទុក្ខ ឬមិនទុក្ខមិនសុខ ព្រោះ​អាស្រ័យ​អាយតនៈ ខាងក្នុង អារម្មណ៍នោះទៀង​ទាត់ ឋិតថេរ មិនមានសេចក្ដីប្រែប្រួលជាធម្មតា ម្នាល​នាង​ទាំងឡាយ ជននោះឈ្មោះ​ថានិយាយត្រឹមត្រូវដែរឬ ។ ការ និយាយនុ៎ះមិនត្រឹមត្រូវទេ លោកម្ចាស់ ។ ពាក្យនោះ​មិនត្រឹមត្រូវ ព្រោះ ហេតុអ្វី ។ បពិត្រលោកម្ចាស់ដ៏ចម្រើន ព្រោះថា វេទនាដែលកើតអំពី​អាយតនៈ​ខាងក្នុងនោះៗ តែងកើតឡើង ព្រោះអាស្រ័យបច្ច័យ ដែលកើត អំពី​អាយតនៈខាងក្នុងនោះ ៗ វេទនា​ដែលកើតអំពីអាយតនៈខាងក្នុងនោះ ៗ តែងរលត់ទៅ ព្រោះរលត់នៃ បច្ច័យដែល​កើតអំពី​អាយតនៈ​ខាងក្នុងនោះ ៗ ។ ម្នាល​នាងទាំងឡាយ ប្រពៃណាស់ហើយ ម្នាលនាងទាំងឡាយ សេចក្ដីនុ៎ះ អរិយសាវ័ក ក៏ឃើញតាមពិត ដោយប្រាជ្ញាដ៏ប្រពៃ យ៉ាងនោះដែរ ។</p>
        <p><a class='ref km' id='km២៤៩' href='#km២៤៩'>២៤៩</a>ម្នាល​នាង​ទាំង​ឡាយ ប្រៀបដូចជាឈើធំ មានខ្លឹម កំពុងឈរ នៅ ឫស​ក៏មិនទៀង មាន​សេចក្ដី​ប្រែប្រួលជាធម្មតា ដើមក៏មិនទៀង មាន សេចក្ដីប្រែប្រួលជា​ធម្មតា មែកនិងសន្លឹកក៏មិនទៀង មានសេចក្ដីប្រែប្រួល ជាធម្មតា ស្រមោក៏មិនទៀង មានសេចក្ដីប្រែប្រួលជាធម្មតា ។ ម្នាល​នាង​ទាំង​ឡាយ ជនណានិយាយយ៉ាងនេះថា ឈើធំឯណោះមានខ្លឹម កំពុងឈរនៅ ឫសក៏មិនទៀង មានសេចក្ដីប្រែប្រួល​ជាធម្មតា ដើមក៏មិនទៀង មានសេចក្ដី ប្រែប្រួលជាធម្មតា មែកនិងសន្លឹកក៏មិនទៀង មានសេចក្ដី ប្រែប្រួលជាធម្មតា ស្រមោលណា របស់ឈើនោះ ស្រមោនោះទៀងទាត់ ឋិតថេរ មិនមាន សេចក្ដីប្រែប្រួលជាធម្មតា អ្នកនោះ ឈ្មោះថានិយាយត្រឹមត្រូវ​ដែរ​ឬ ។ ការ និយាយនុ៎ះមិនត្រូវទេ លោកម្ចាស់ ។ ការនិយាយនោះមិនត្រូវ ព្រោះហេតុអ្វី ។ បពិត្រលោកម្ចាស់ដ៏ចម្រើន ព្រោះថា ឈើធំ ឯណោះមានខ្លឹម កំពុង ឈរនៅ ឫសក៏ មិនទៀង មានសេចក្ដីប្រែប្រួលជាធម្មតា ដើមក៏មិនទៀង មានសេចក្ដីប្រែប្រួល​ជាធម្មតា មែកនិងសន្លឹកក៏មិនទៀង មានសេចក្ដី ប្រែប្រួលជាធម្មតា ចាំបាច់និយាយ​ទៅថ្វី ដល់ស្រមោរបស់ឈើនោះ ដែល ជារបស់មិនទៀង មានសេចក្ដីប្រែប្រួល​ជាធម្មតា ។</p>
        <p><a class='ref km' id='km២៥០' href='#km២៥០'>២៥០</a>ម្នាល​នាង​ទាំង​ឡាយ សេចក្ដីនេះ ក៏យ៉ាងនោះដែរ ជនណា និយាយ​យ៉ាង​នេះថា អាយតនៈខាងក្រៅប្រាំមួយនេះ មិនទៀងអាត្មាអញ អាស្រ័យអាយតនៈខាង​ក្រៅហើយ ទទួលដឹង​អារម្មណ៍​ណា ជាសុខ ឬជា សុខ ឬមិនមែនទុក្ខមិនមែនសុខ អារម្មណ៍នោះទៀងទាត់ ឋិតថេរ មិនមាន​សេចក្ដី​ប្រែប្រួលជាធម្មតា ម្នាល​នាង​ទាំង​ឡាយ ជននោះ ឈ្មោះថា និយាយ ត្រឹមត្រូវដែរឬ ។ បពិត្រលោក​ម្ចាស់​ដ៏ចម្រើន ការនិយាយនុ៎ះ មិនត្រូវទេ ។ ការនិយាយនោះមិនត្រូវ ព្រោះហេតុអ្វី ។ បពិត្រលោក​ដ៏ចម្រើន ព្រោះថា វេទនាដែលកើតអំពីអាយតនៈ ខាងក្រៅនោះ ៗ តែងកើតឡើង ព្រោះ អាស្រ័យ​បច្ច័យ​ដែលកើតអំពីអាយតនៈខាងក្រៅនោះ ៗ វេទនាដែលកើត អំពី​អាយតនៈខាងក្រៅនោះ ៗ រលត់ទៅវិញ ព្រោះរលត់បច្ច័យដែលកើត អំពីអាយតនៈ​ខាងក្រៅនោះ ៗ ។ ម្នាល​នាង​ទាំង​ឡាយ ប្រពៃណាស់ ម្នាល​នាង​ទាំង​ឡាយ សេចក្ដី​នុ៎ះអរិយសាវ័ក ក៏ឃើញតាមពិត ដោយប្រាជ្ញដ៏ប្រពៃ យ៉ាងនោះដែរ ។</p>
        <p><a class='ref km' id='km២៥១' href='#km២៥១'>២៥១</a>ម្នាល​នាង​ទាំង​ឡាយ ប្រៀបដូចជាបុរសអ្នកសម្លាប់គោ ឬកូន សិស្ស​អ្នកសម្លាប់​គោដែល​ប្រសប់ សម្លាប់នូវមេគោ ហើយពន្លះនូវមេគោ ដោយកាំបិត​សម្រាប់ អារគោដ៏មុត មិនឲ្យខូច​សាច់ខាង​ក្នុង មិនឲ្យខូចស្បែក ខាងក្រៅ បណ្ដាវត្ថុ​ទាំងនោះ វត្ថុណា ៗ គឺសាច់វាវខាងក្នុងក្ដី សរសៃខាង ក្នុងក្ដី ចំណង​ខាងក្នុងក្ដី ក៏អារពន្លះ កាត់យកវត្ថុនោះ ៗ ដោយកាំបិត សម្រាប់អារគោដ៏មុត លុះអារពន្លះកាត់​រួចហើយ ក៏ បកយកស្បែកខាងក្រៅ មកគ្របមេគោ ដោយស្បែកនោះវិញដដែល ហើយនិយាយ​យ៉ាង​នេះថា មេគោនេះ នៅមានស្បែកដូចមុនដដែល ម្នាល​នាង​ទាំង​ឡាយ ជននោះ ឈ្មោះថានិយាយ​ត្រឹម​ត្រូវ​ដែរឬ ។ បពិត្រលោកម្ចាស់ ការនិយាយនោះ ​មិនត្រូវទេ ។ ការនិយាយនោះមិនត្រូវ ព្រោះហេតុអ្វី ។ បពិត្រលោកម្ចាស់ ដ៏ចម្រើន ព្រោះថា បុរស អ្នកសម្លាប់គោ ឬកូនសិស្សអ្នកសម្លាប់គោ​ឯណោះ​ដែលប្រសប់ បាន​សម្លាប់នូវមេគោ ហើយអារនូវមេគោដោយកាំបិតសម្រាប់ អារគោដ៏មុតមិនឲ្យខូច​សាច់ខាងក្នុង មិនឲ្យខូចស្បែកខាងក្រៅ បណ្ដាល វត្ថុទាំងនោះ វត្ថុណា ៗ គឺសាច់​វាវខាងក្នុងក្ដី សរសៃខាងក្នុងក្ដី ចំណង ខាងក្នុងក្ដី ក៏អារពន្លះកាត់យកវត្ថុនោះ ៗ ដោយកាំបិតសម្រាប់អារគោ ដ៏មុត លុះអារពន្លះកាត់រួចហើយ ក៏បកយកស្បែកខាង​ក្រៅ មកគ្របមេគោនោះ ដោយ ស្បែកនោះវិញដដែល ជននោះនិយាយយ៉ាងនេះថា មេគោនេះនៅ មានស្បែកដូចមុនដដែល ដូច្នេះក៏ពិតមែនហើយ ប៉ុន្តែមេគោនោះ ប្រាស ចាកស្បែកនោះហើយដោយប្រាដក ។</p>
        <p><a class='ref km' id='km២៥២' href='#km២៥២'>២៥២</a>ម្នាល​នាង​ទាំង​ឡាយ ពាក្យឧបមាដែលយើងធ្វើហើយនេះ ដើម្បីឲ្យពួក​នាងដឹងច្បាស់នូវសេចក្ដីអធិប្បាយ ។ ឯសេចក្ដីអធិប្បាយក្នុង អាយតនៈនុ៎ះដូច​តទៅនេះ ។ ម្នាល​នាង​ទាំង​ឡាយ ពាក្យថា សាច់ខាង ក្នុងនុ៎ះ ជាឈ្មោះនៃអាយតនៈ​ខាងក្នុងប្រាំមួយ ។ ម្នាល​នាង​ទាំង​ឡាយ ពាក្យថា ស្បែកខាងក្រៅនុ៎ះ ជាឈ្មោះនៃ​អាយតនៈ​ខាងក្រៅ ប្រាំមួយ ។ ម្នាល​នាង​ទាំង​ឡាយ ពាក្យថា សាច់​​វាវខាងក្នុងក្ដី សរសៃខាងក្នុងក្ដី ចំណង ខាងក្នុងក្ដី នុ៎ះជាឈ្មោះនៃនន្ទិរាគ ។ ម្នាល​នាង​ទាំង​ឡាយ ពាក្យថា កាំបិត សម្រាប់ អារគោដ៏មុតនុ៎ះ ជាឈ្មោះនៃប្រាជ្ញាដ៏ប្រសើរ ។ ប្រាជ្ញាដ៏ប្រសើរ នេះ តែងអារពន្លះកាត់ កិលេសខាងក្នុង សំយោជនៈខាងក្នុង ចំណង ខាងក្នុង ។</p>
        <p><a class='ref km' id='km២៥៣' href='#km២៥៣'>២៥៣</a>ម្នាល​នាង​ទាំង​ឡាយ ពោជ្ឈង្គទាំងប្រាំពីរនេះ ភិក្ខុណាចម្រើន ហើយ ធ្វើ​ឲ្យរឿយ ៗ ហើយ ភិក្ខុនោះ រមែងអស់អាសវៈទាំងឡាយ ហើយ ត្រាស់ដឹង ធ្វើឲ្យជាក់​ច្បាស់ បានដល់ដោយ​ខ្លួនឯង​ក្នុង​បច្ចុប្បន្ន នូវចេតោ-វិមុត្តិ បញ្ញាវិមុត្ត ដែលមិនមានអាសវៈ សម្រេចសម្រាន្តដោយឥរិយាបថទាំង ៤ ។ ពោជ្ឈង្គទាំង ៧ ដូចម្ដេចខ្លះ ។ ម្នាល​នាង​ទាំង​ឡាយ ភិក្ខុក្នុងសាសនា នេះ ចម្រើននូវសតិសម្ពោជ្ឈង្គ ដែល​អាស្រ័យ​សេចក្ដីស្ងប់ស្ងាត់ អាស្រ័យ សេចក្ដីប្រាសចាកតម្រេក អាស្រ័យសេចក្ដីរលត់ ឈម​មុខទៅ​កាន់​សេចក្ដី លះបង់ ចម្រើននូវ​ធម្មវិចយសម្ពោជ្ឈង្គ ... ចម្រើននូវវីរយសម្ពោជ្ឈង្គ ... ចម្រើននូវ​បីតី​សម្ពោជ្ឈង្គ ... ចម្រើននូវបស្សទ្ធិសម្ពោជ្ឈង្គ ... ចម្រើននូវ សមាធិសម្ពោជ្ឈង្គ ... ចម្រើននូវ​ឧបេក្ខាសម្ពោជ្ឈង្គ ដែលអាស្រ័យសេចក្ដី ស្ងប់ស្ងាត់ អាស្រ័យសេចក្ដីប្រាសចាកតម្រេក អាស្រ័យ​សេចក្ដី​រលត់ ឈម មុខទៅកាន់សេចក្ដី​លះបង់ ។ ម្នាល​នាង​ទាំង​ឡាយ ពោជ្ឈង្គទាំង ៧ នេះឯង ដែល​ភិក្ខុណាបានចម្រើន បានធ្វើឲ្យរឿង ៗ ហើយ ភិក្ខុនោះ រមែងអស់ អាសវៈទាំងឡាយ ហើយត្រាស់ដឹង ធ្វើឲ្យជាក់ច្បាស់ បានដល់ដោយខ្លួនឯង ក្នុងបច្ចុប្បន្ន នូវចេតោវិមុត្តិ បញ្ញាវិមុត្តិ ដែលមិនមានអាសវៈ សម្រេច សម្រាន្តនៅ ដោយឥរិយាបថទាំង ៤ ។</p>
        <p><a class='ref km' id='km២៥៤' href='#km២៥៤'>២៥៤</a>លំដាប់នោះឯង ព្រះនន្ទកៈមានអាយុ ទូន្មានពួកភិក្ខុនីនោះ ដោយឱវាទ​នេះ​ហើយ ទើប​បញ្ជូន​ទៅថា ម្នាលនាងទាំងឡាយ ចូរពួកនាង ទៅចុះ ព្រោះកាល​គួរ​ហើយ ។ ទើបភិក្ខុនីទាំងនោះ ព្រោះត្រេអរ​អនុមោទនា​នូវភាសិតរបស់ព្រះនន្ទកៈមានអាយុ ហើយក៏ ក្រោកអំពីអាសនៈ ថ្វាយបង្គំ ព្រះនន្ទកៈមានអាយុ ធ្វើប្រទក្សិណហើយ ចូល​ទៅគាល់ ព្រះមានព្រះភាគ លុះចូលទៅដល់ ថ្វាយបង្គំព្រះមានព្រះភាគ ហើយ​ឋិត​​នៅក្នុងទីដ៏ សមគួរ ។ លុះភិក្ខុនីទាំងនោះ ឋិតនៅក្នុងទីដ៏សមគួរហើយ ទើបព្រះមានព្រះភាគទ្រង់​ត្រាស់​យ៉ាងនេះថា ម្នាលភិក្ខុនីទាំងឡាយ ចូរនាងទៅចុះ ព្រោះកាលគួរ ហើយ ។ ទើបភិក្ខុនីទាំងនោះ ថ្វាយបង្គំព្រះមានព្រះភាគ ធ្វើព្រះទក្សិណ​ហើយចេញទៅ ។</p>
        <p><a class='ref km' id='km២៥៥' href='#km២៥៥'>២៥៥</a>កាលដែលភិក្ខុនីទាំងនោះ ចេញទៅមិនយូរប៉ុន្មាន ទើប ព្រះមានព្រះភាគ ត្រាស់​ហៅ​ភិក្ខុ​ទាំងឡាយ​មកថា ម្នាលភិក្ខុទាំងឡាយ ក្នុងថ្ងៃឧបោសថទី ១៤ ជនជា​ច្រើន រមែងមិនមាន​សេចក្ដី​សង្ស័យ​ឬ​ងឿង​ឆ្ងល់ថា ព្រះចន្ទខ្វះ ឬព្រះចន្ទពេញដូច្នេះ​ឡើយ រមែងចូលចិត្តថាព្រះចន្ទ ខ្វះដោយពិត សេចក្ដីនេះមាន​ឧបមាយ៉ាង​ណាមិញ ម្នាលភិក្ខុ ទាំងឡាយ ក៏ពួកភិក្ខុនីនោះ គ្រាន់តែមានសេចក្ដី​ត្រេកអរនឹងធម្មទេសនា​របស់​នន្ទកៈ​ភិក្ខុមែន ប៉ុន្តែមានបំណងមិនបានពេញលេញឡើយ មានឧបមេយ្យយ៉ាង នោះឯង ។ គ្រានោះឯង ព្រះមានព្រះភាគត្រាស់ហៅ ព្រះនន្ទកៈមាន អាយុថា ម្នាលនន្ទកៈ បើដូច្នេះ ក្នុងថ្ងៃស្អែក អ្នកគប្បីទូន្មានពួកភិក្ខុនីនោះ ដោយឱវាទនោះទៀត ។ ព្រះនន្ទកៈមានអាយុ ទទួលព្រះពុទ្ធដីកា​ព្រះមាន​ព្រះភាគថា ព្រះករុណាព្រះអង្គ ។</p>
        <p><a class='ref km' id='km២៥៦' href='#km២៥៦'>២៥៦</a>លំដាប់នោះឯង ព្រះនន្ទកៈមានអាយុ កាលរាត្រីនោះកន្លង ទៅ ក៏​ស្លៀក​ស្បង់​ ប្រដាប់​ប្រាត្រ​និង​ចីវរ ក្នុងបុព្វណ្ហ​សម័យ​ចូល​ទៅ​បិណ្ឌបាត​ក្នុង​ក្រុង​សាវត្ថី​ លុះ​ត្រឡប់​មកអំពីបិណ្ឌបាតវិញ ក្នុងវេលា​ក្រោយ​ភត្ត មានខ្លួនជាគម្រប់ពីរ ចូលទៅកាន់​រាជការាម ។ ភិក្ខុនីទាំនោះ បាន ឃើញព្រះនន្ទកៈមានអាយុ និមន្តមកអំពីចម្ងាយ ។ លុះឃើញហើយ ក៏នាំ គ្នាក្រាលអាសនៈផង តម្កល់ទឹកសម្រាប់លាងជើងផង ។ ព្រះនន្ទកៈ​មាន អាយុ គង់លើអាសនៈដែលពួកភិក្ខុនីក្រាល់ហើយ ។ លុះគង់រូចហើយ ទើបលាង​នូវ​ជើងទាំងឡាយ ។ ឯពួកភិក្ខុនីនោះ ថ្វាយបង្គំព្រះនន្ទកៈ មានអាយុ ហើយ​អង្គុយនៅក្នុងទីសមគួរ ។</p>
        <p><a class='ref km' id='km២៥៧' href='#km២៥៧'>២៥៧</a>លុះពួកភិក្ខុនីនោះ អង្គុយក្នុងទីសមគួរហើយ ព្រះនន្ទកៈមាន អាយុ បានសួរយ៉ាងនេះថា ម្នាលនាងទាំងឡាយ បើមានពាក្យសាកសួរ ពួកភិក្ខុនីអាច​ដឹង​ក្នុង​ប្រស្នានោះ គប្បីឆ្លើយថា ពួកយើងដឹង (បើ) មិនដឹងទេ គប្បីឆ្លើយថា ពួកយើងមិនដឹង​ទេ បើសេចក្ដីសង្ស័យ ឬងឿងឆ្ងល់ មានដល់ ភិក្ខុនីណា ភិក្ខុនីនោះ គប្បីសួរយើង ក្នុង​ប្រស្នានោះថា បពិត្រ​លោក​ដ៏ចម្រើន ពាក្យនេះដូចម្ដេច សេចក្ដីអធិប្បាយ​របស់​​ពាក្យ​នេះដូចម្ដេច ។ បពិត្រ​លោក​ដ៏ចម្រើន លោកម្ចាស់នន្ទកៈ បវារណាយើងដោយពាក្យណា យើងមានសេចក្ដីត្រេកអររីករាយ ចំពោះលោកម្ចាស់នន្ទកៈ ដោយពាក្យ មានប្រមាណ​ប៉ុណ្ណេះ ។</p>
        <p><a class='ref km' id='km២៥៨' href='#km២៥៨'>២៥៨</a>ម្នាលនាងទាំងឡាយ ពួកនាងសំគាល់សេចក្ដីនោះដូចម្ដេច ចក្ខុទៀង​ឬមិនទៀង ។ មិនទៀងទេ លោកម្ចាស់ ។ ចុះរបស់ណា មិនទៀង របស់នោះ ជាទុក្ខ​ឬ​ជា​សុខ ។ ជាទុក្ខ លោកម្ចាស់ ។ របស់ណា ដែលមិន ទៀង ជាទុក្ខ មានសេចក្ដី​ប្រែ​ប្រួល​ជាធម្មតា គួរយល់ឃើញរបស់នោះថា នុ៎ះរបស់អញ នុ៎ះជាអញ នុ៎ះជាខ្លួន​អញ​ដូច្នេះដែរឬ ។ មិនគួរយល់ឃើញ យ៉ាងនោះទេ លោកម្ចាស់ ។ ម្នាល​នាង​ទាំង​ឡាយ​ ពួកនាងសំគាល់ សេចក្ដី នោះដូចម្ដេច ត្រចៀកទៀងឬមិនទៀង ។ មិនទៀងទេ លោកម្ចាស់ ។បេ។ ច្រមុះ​ទៀងឬមិន​ទៀង ។ មិន​ទៀង​ទេ លោកម្ចាស់ ។បេ។ អណ្ដាត​ទៀងឬមិន​ទៀង ។ មិន​ទៀង​ទេ លោកម្ចាស់ ។បេ។ កាយទៀងឬមិន​ទៀង ។ មិន​ទៀង​ទេ លោកម្ចាស់ ។បេ។ ចិត្តទៀងឬមិន​ទៀង ។ មិន​ទៀង​ទេ លោកម្ចាស់ ។បេ។ របស់ណាដែលមិនទៀង របស់​នោះ​ជា​ទុក្ខ​ឬ​ជា​សុខ ។ ជាទុក្ខ លោក ម្ចាស់ ។ របស់ណាដែលមិនទៀងជាទុក្ខ មានសេចក្ដីប្រែប្រួលជាធម្មតា គួរ​យល់​ឃើញ​​នូវ​របស់​នោះថា នុ៎ះរបស់អញ នុ៎ះជាអញ នុ៎ះជាខ្លួនអញដូច្នេះ​ដែរឬ​ ។ មិនគួរយល់​ឃើញយ៉ាង​នោះ​ទេ លោកម្ចាស់ ។ សេចក្ដីនោះ ព្រោះហេតុអ្វី ។ បពិត្រ​លោកម្ចាស់​ដ៏​ចម្រើន ព្រោះថា ក្នុងកាលមុន ពួក​យើងបានឃើញ តាមពិតនូវសេចក្ដី​នុ៎ះដោយ​ប្រាជ្ញា​ដ៏ប្រពៃថា អាយតនៈ ខាងក្នុង ៦ នេះ មិនទៀងទេ ។ ម្នាលនាង​ទាំងឡាយ ប្រពៃ​ណាស់​ហើយ ម្នាលនាងទាំងឡាយ រឿងនុ៎ះអរិយសាវ័ក ក៏ឃើញ​ពិតប្រាកដ​​ដោយប្រាជ្ញា​ដ៏​ប្រពៃ យ៉ាងនោះដែរ ។</p>
        <p><a class='ref km' id='km២៥៩' href='#km២៥៩'>២៥៩</a>ម្នាល​​នាង​​ទាំង​​ឡាយ ពួក​នាង​សំគាល់​សេចក្ដី​នោះ ដូចម្ដេច រូបទៀង​ឬ​មិនទៀង ។ មិនទៀងទេ លោកម្ចាស់ ។ ចុះរបស់ណា ដែល មិនទៀង របស់នោះ ជាទុក្ខ​ឬជាសុខ ។ ជាទុក្ខ លោកម្ចាស់ ។ របស់ណា ដែលមិនទៀង ជាទុក្ខ មានសេចក្ដី ប្រែប្រួលជាធម្មតា គួរយល់​ឃើញ​នូវ​របស់​នោះថា នុ៎ះរបស់អញ នុ៎ះជាអញ នុ៎ះជាខ្លួនអញដូចច្នេះដែរឬ ។ មិនគួរយល់ឃើញយ៉ាងនោះទេ លោកម្ចាស់ ។ ម្នាល​នាងទាំងឡាយ ពួក នាងសំគាល់សេចក្ដីនោះដូចម្ដេច សំឡេងទៀងឬមិនទៀង ។ មិនទៀងទេ លោកម្ចាស់ ។បេ។ ក្លិនទៀងឬមិនទៀង ។ មិនទៀងទេ លោកម្ចាស់ ។បេ។ រសទៀងឬមិនទៀង ។ មិនទៀងទេ លោកម្ចាស់ ។បេ។ ផោដ្ឋព្វៈ​ទៀង​ឬមិន​ទៀង ។ មិនទៀងទេ លោកម្ចាស់ ។បេ។ ធម្មារម្មណ៍ទៀងឬមិនទៀង ។ មិនទៀងទេ លោកម្ចាស់ ។ ចុះរបស់ណាដែលមិនទៀង របស់នោះជាទុក្ខ ឬជាសុខ ។ ជាទុក្ខ លោកម្ចាស់ ។ របស់ណា ដែលមិនទៀង ជាទុក្ខ មាន សេចក្ដីប្រែប្រួលជាធម្មតា គួរយល់ឃើញនូវរបស់ នោះថា នុ៎ះរបស់អញ នុ៎ះជាអញ នុ៎ះជាខ្លួនអញដូច្នេះដែរ​ឬ ។ មិនគួរយល់ឃើញ យ៉ាងនោះទេ លោកម្ចាស់ ។ សេចក្ដីនោះ ព្រោះហេតុអ្វី ។ បពិត្រលោកដ៏ចម្រើន ព្រោះថា ក្នុងកាលមុន ពួកយើងបានឃើញតាមពិតនូវសេចក្ដី​​នុ៎ះដោយ​ប្រាជ្ញា​ដ៏ប្រពៃ ថា អាយតនៈខាងក្រៅទាំង ៦ នេះមិនទៀងទេ ។ ម្នាលនាង​ទាំងឡាយ ប្រពៃពេកហើយ ម្នាលនាង​ទាំងឡាយ សេចក្ដីនុ៎ះអរិយសាវ័ក ក៏ឃើញ​ពិត​ប្រាកដដោយប្រាជ្ញាដ៏ប្រពៃ យ៉ាងនោះដែរ ។</p>
        <p><a class='ref km' id='km២៦០' href='#km២៦០'>២៦០</a>ម្នាល​​នាង​​ទាំង​​ឡាយ ពួក​នាង​សំគាល់​សេចក្ដី​នោះ ដូចម្ដេច ចក្ខុវិញ្ញាណ​ទៀង​ឬ​មិន​ទៀង ។ មិនទៀងទេ លោក​ម្ចាស់ ។ ចុះរបស់ណា ដែលមិន​ទៀង របស់នោះ ជាទុក្ខឬជាសុខ ។ ជាទុក្ខ លោកម្ចាស់ ។ របស់ ណាដែលមិនទៀង ជា​ទុក្ខ មានសេចក្ដី ប្រែលប្រួលជាធម្មតា គួរ​យល់​ឃើញ​នូវរបស់​នោះថា នុ៎ះរបស់អញ នុ៎ះជាអញ នុ៎ះជា ខ្លួនអញដូច្នេះដែរឬ ។ មិនគួរយល់ឃើញយ៉ាងនុ៎ះទេ លោកម្ចាស់ ។ សេចក្ដីនោះ ព្រោះហេតុអ្វី ។ បពិត្រលោកដ៏ចម្រើន ព្រោះថា ក្នុងកាលមុន ពួកយើង​បានឃើញតាមពិត នូវសេចក្ដីនុ៎ះដោយប្រាជ្ញាដ៏ប្រពៃថា វិញ្ញាណ​កាយ​ទាំង ៦ នេះមិន​ទៀង ។ ម្នាលនាង​ទាំងឡាយ ប្រពៃពេកហើយ ម្នាលនាងទាំងឡាយ សេចក្ដីនុ៎ះ​អរិយសាវ័ក ក៏ឃើញពិត ប្រាកដដោយប្រាជ្ញាដ៏ប្រពៃយ៉ាងនោះដែរ ។ សោត​វិញ្ញាណ ទៀង​ឬ​មិន​ទៀង ។ មិនទៀងទេ លោក​ម្ចាស់ ។បេ។ ឃានវិញ្ញាណ ទៀង​ឬ​មិន​ទៀង ។ មិនទៀងទេ លោក​ម្ចាស់ ។បេ។ ជីវ្ហាវិញ្ញាណ ទៀង​ឬ​មិន​ទៀង ។ មិនទៀងទេ លោក​ម្ចាស់ ។ កាយវិញ្ញាណ ទៀង​ឬ​មិន​ទៀង ។ មិនទៀងទេ លោក​ម្ចាស់ ។បេ។ មនោវិញ្ញាណ ទៀង​ឬ​មិន​ទៀង ។ មិនទៀងទេ លោក​ម្ចាស់ ។ ចុះរបស់​ណា ដែលមិនទៀង របស់នោះ ជាទុក្ខឬជាសុខ ។ ជាទុក្ខ លោកម្ចាស់ ។ របស់ណា ដែលមិន ទៀង ជាទុក្ខ ប្រែប្រួល​ជាធម្មតាគួរយល់ ឃើញនូវរបស់នោះថា នុ៎ះរបស់​អញ នុ៎ះជាអញ នុ៎ះជាខ្លួនអញ ដូច្នេះដែរឬ ។ មិនគួរយល់ ឃើញយ៉ាង នោះទេ លោកម្ចាស់ ។ សេចក្ដីនោះ ព្រោះហេតុអ្វី ។ បពិត្រលោកដ៏ចម្រើន ព្រោះថា ក្នុងកាល​មុន ពួកយើងបានឃើញតាមពិត នូវសេចក្ដីនុ៎ះដោយ ប្រាជ្ញាដ៏ប្រពៃថា វិញ្ញាណកាយ​ទាំង ៦ នេះ មិនទៀងទេ ។ ម្នាលនាង ទាំងឡាយ ប្រពៃពេកហើយ ម្នាលនាង ទាំងឡាយ រឿងនុ៎ះ អរិយសាវ័ក ក៏ឃើញពិតប្រាកដដោយប្រាជ្ញាដ៏ប្រពៃ យ៉ាងនេះដែរ ។</p>
        <p><a class='ref km' id='km២៦១' href='#km២៦១'>២៦១</a>ម្នាលនាងទាំងឡាយ ប្រៀបដូចជាប្រទីបពេញដោយប្រេង កំពុងឆេះ ប្រេង ក៏មិនទៀង មានសេចក្ដីប្រែប្រួលជាធម្មតា ប្រឆេះក៏មិន ទៀង មានសេចក្ដីប្រែ​ប្រួលជាធម្មតា អណ្ដាតភ្លើង​ក៏មិន​ទៀង​មានសេចក្ដី ប្រែប្រួលជាធម្មតា ពន្លឺក៏មិនទៀង មានសេចក្ដីប្រែប្រួលជាធម្មតា ។ ម្នាលនាង​ទាំងឡាយ ជនណានិយាយយ៉ាងនេះថា ប្រទីបពេញដោយប្រេង ឯណោះ កំពុងឆេះ ប្រេងក៏មិនទៀង មានសេចក្ដីប្រែប្រួលជា​ធម្មតា ប្រឆេះ ក៏មិនទៀង មានសេចក្ដីប្រែប្រួលជាធម្មតា អណ្ដាត​ភ្លើង​ក៏មិនទៀង មាន សេចក្ដីប្រែប្រួលជាធម្មតា តែពន្លឺណារបស់ប្រទីបនោះ ពន្លឺនោះទៀងទាត់ ឋិតថេរ មិនមានសេចក្ដីប្រែប្រួលជាធម្មតា ម្នាលនាងទាំងឡាយ ជននោះ ឈ្មោះថា និយាយ​ត្រឹមត្រូវដែរឬ ។ បពិត្រលោកដ៏ចម្រើន ការនិយាយនោះ មិនត្រូវទេ ។ ការនិយាយ​នោះមិនត្រូវ ព្រោះហេតុអ្វី ។ បពិត្រលោក ដ៏ចម្រើន ព្រោះថា ប្រទីបពេញដោយប្រេង​ឯណោះ កំពុងឆេះ ប្រេងក៏ មិនទៀង មានសេចក្ដី​ប្រែប្រួល​ជាធម្មតា ប្រឆេះក៏មិនទៀង មានសេចក្ដី ប្រែប្រួលជាធម្មតា អណ្ដាតភ្លើងក៏មិនទៀង មានសេចក្ដី​ប្រែប្រួលជា​ធម្មតា ចាំបាច់និយាយទៅថ្វីដល់ពន្លឺរបស់ប្រទីបនោះ ដែលជារបស់មិនទៀង មាន សេចក្ដី ប្រែប្រួលជាធម្មតា ។</p>
        <p><a class='ref km' id='km២៦២' href='#km២៦២'>២៦២</a>ម្នាលនាងទាំងឡាយ ដំណើរនេះក៏ដូច្នេះដែរ ជនណានិយាយ យ៉ាងនេះថា អាយតនៈ​ខាង​ក្នុង​ទាំង ៦ នេះមិនទៀង អាត្មាអញអាស្រ័យ អាយតនៈខាងក្នុង​ទាំង ៦ ហើយ ទទួល​ដឹង​វេទនា​ណា​ជា​សុខ ឬជាទុក្ខ ឬក៏មិនមែនទុក្ខមិនមែនសុខ វេទនានោះ ទៀងទាត់ឋិតថេរ មិនមានសេចក្ដី​ប្រែប្រួល​ជា​ធម្មតា ម្នាលនាងទាំងឡាយ ជននោះ​ឈ្មោះថា និយាយត្រូវ ដែរឬ ។ បពិត្រលោកដ៏ចម្រើន ការនិយាយនោះមិនត្រូវទេ ។ ការនិយាយ នោះមិនត្រូវ ព្រោះហេតុអ្វី ។ បពិត្រលោកដ៏ចម្រើន ព្រោះថា វេទនាដែល​កើតអំពីអាយតនៈខាងក្នុងនោះ ៗ តែងកើតឡើង ព្រោះ​អាស្រ័យបច្ច័យ ដែលកើតអំពី​អាយតនៈខាងក្នុងនោះ ៗ វេទនាដែលកើតអំពីអាយតនៈខាង ក្នុងនោះ ៗ រលត់ទៅ​ព្រោះរលត់នៃបច្ច័យ​ដែល​កើតអំពីអាយតនៈខាងក្នុង នោះ ៗ ម្នាលនាងទាំងឡាយ ប្រពៃហើយ ម្នាលនាងទាំងឡាយ សេចក្ដីនុ៎ះ អរិយសាវ័ក ក៏ឃើញពិតប្រាកដដោយ​ប្រាជ្ញាដ៏ប្រពៃ យ៉ាងនោះដែរ ។</p>
        <p><a class='ref km' id='km២៦៣' href='#km២៦៣'>២៦៣</a>ម្នាលនាងទាំងឡាយ ប្រៀបដូចជាឈើធំមានខ្លឹមកំពុងឈរ នៅ ឫសក៏​មិនទៀង មានសេចក្ដីប្រែប្រួលជាធម្មតា ដើមក៏មិនទៀង មាន សេចក្ដីប្រែប្រួលជា​ធម្មតា មែកនិងសន្លឹកក៏មិនទៀង មានសេចក្ដីប្រែប្រួល ជាធម្មតា ស្រមោលក៏មិន​ទៀង មានសេចក្ដីប្រែប្រួលជាធម្មតា ។ ម្នាល នាងទាំងឡាយ ជនណានិយាយយ៉ាង​នេះថា ឈើធំឯណោះមានខ្លឹម កំពុង ឈរនៅ ឫសក៏​មិនទៀង មានសេចក្ដីប្រែប្រួល​ជាធម្មតា ដើមក៏មិនទៀង មានសេចក្ដីប្រែប្រួលជាធម្មតា មែកនិងសន្លឹក​ក៏មិនទៀង មានសេចក្ដី ប្រែប្រួលជាធម្មតា តែស្រមោលណារបស់ឈើនោះ ស្រមោលនោះ ទៀង ទាត់ ឋិតថេរ មិនមានសេចក្ដីប្រែប្រួលជាធម្មតាឡើយ ម្នាលនាងទាំងឡាយ ជននោះ​ឈ្មោះថា និយាយត្រឹម​ត្រូវដែរឬ ។ បពិត្រលោកដ៏ចម្រើន ការ និយាយនុ៎ះមិនត្រូវទេ ។ ការនិយាយ​នោះមិនត្រូវ ព្រោះហេតុអ្វី ។ បពិត្រ លោកដ៏ចម្រើន ព្រោះថា ឈើធំឯណោះ មានខ្លឹម កំពុង​ឈរនៅ ឫសក៏ មានទៀង មានសេចក្ដីប្រែ​ប្រួលជាធម្មតា ដើមក៏មិនទៀង មាន​សេចក្ដី​ប្រែប្រួល​ជាធម្មតា មែកនិងសន្លឹកក៏មិន​ទៀង មានសេចក្ដីប្រែប្រួល ជាធម្មតា ចាំ​បាច់​និយាយ​ទៅ​ថ្វីដល់ទៅ​ស្រមោល​របស់​ឈើនោះ ដែលជារបស់មិន​ទៀង​ មាន​សេចក្ដីប្រែប្រួលជាធម្មតា ។</p>
        <p><a class='ref km' id='km២៦៤' href='#km២៦៤'>២៦៤</a>ម្នាលនាងទាំងឡាយ សេចក្ដីនេះក៏ដូច្នេះដែរ ជនណានិយាយ យ៉ាននេះថា អាយតនៈ​ខាងក្រៅទាំង ៦ នេះមិនទៀង អាត្មាអញអាស្រ័យ អាយតនៈខាងក្រៅ​ហើយ ទទួលវេទនាណាជាសុខ ឬជាទុក្ខ ឬក៏មិនមែន ទុក្ខមិនមែនសុខ អារម្មណ៍នោះ​ទៀងទាត់ ឋិតថេរ មិនមានសេចក្ដី​ប្រែប្រួល ជាធម្មតាឡើយ ម្នាលនាងទាំងឡាយ ជន​នោះ ឈ្មោះថានិយាយ ត្រឹមត្រូវ ដែរឬ ។ បពិត្រលោក​ដ៏ចម្រើន ការនិយាយនុ៎ះមិន​ត្រូវ​​ទេ ។ ការនិយាយ នោះមិនត្រូវ ព្រោះហេតុអ្វី ។ បពិត្រលោក៏ចម្រើន ព្រោះថា វេទនា​ដែល កើតអំពីអាយតនៈខាងក្រៅនោះ ៗ តែងកើតឡើង ព្រោះអាស្រ័យបច្ច័យ ដែល​កើតអំពីអាយតនៈខាងក្រៅនោះ ៗ វេទនាដែលកើតអំពីអាយតនៈ ខាងក្រៅនោះ ៗ រលត់ទៅ ព្រោះរល់តនៃបច្ច័យដែលកើតអំពីអាយតនៈ ខាងក្រៅនោះ ៗ ម្នាលនាង​ទាំងឡាយ ប្រពៃពេកហើយ ម្នាលនាង ទាំងឡាយ សេចក្ដីនុ៎ះ អរិយសាវ័កក៏ឃើញ​ពិត​ប្រាកដដោយប្រាជ្ញាដ៏ប្រពៃ យ៉ាងនោះដែរ ។</p>
        <p><a class='ref km' id='km២៦៥' href='#km២៦៥'>២៦៥</a>ម្នាលនាងទាំងឡាយ ប្រៀបដូចជាបុរសអ្នកសម្លាប់គោ​ឬកូន សិស្ស​អ្នក​សម្លាប់​គោ​ដែល​ប្រសប់ សម្លាប់មេគោ ហើយពន្លះនូវមេគោ ដោយ កាំបិតសម្រាប់​អារគោដ៏មុត មិនឲ្យខូចសាច់ខាងក្នុង មិនឲ្យខូចសាច់ខាង ក្រៅ បណ្ដាវត្ថុទាំងនោះ វត្ថុណា ៗ គឺសាច់វាវខាងក្នុងក្ដី សរសៃខាងក្នុងក្ដី ចំណងខាងក្នុង ក៏អារពន្លះកាត់វត្ថុ​នោះ ៗ ដោយកាំបិតសម្រាប់អារគោ ដ៏មុត លុះអាពន្លះកាត់រួចហើយ ក៏បកយក​ស្បែក​ខាងក្រៅ មកគ្រប់មេគោ នោះ ដោយស្បែកនោះវិញដដែល ហើយនិយាយយ៉ាងនេះថា មេគោនេះ នៅមានស្បែកដូចមុនដដែល ម្នាលនាងទាំងឡាយ ជននោះឈ្មោះថា និយាយ ត្រឹមត្រូវដែរឬ ។ បពិត្រលោកដ៏ចម្រើន ការនិយាយនោះមិនត្រូវទេ ។ ការនិយាយនោះ មិនត្រូវ ព្រោះហេតុអ្វី ។ បពិត្រលោកដ៏ចម្រើន ព្រោះថា បុរសអ្នកសម្លាប់គោ ឬកូនសិស្សអ្នកសម្លាប់គោឯណោះដែល ប្រសប់ បានសម្លាប់​មេគោ ហើយពន្លះនូវ មេគោ ដោយកាំបិតសម្រាប់អារ គោ ដ៏មុតមិនឲ្យខូចសាច់​ខាងក្នុង មិនឲ្យខូចស្បែកខាងក្រៅ បណ្ដាវត្ថុទាំង នោះ វត្ថុណា​ៗ គឺសាច់វាវខាងក្នុង​ក្ដី ចំណងខាងក្នុងក្ដី ក៏អារពន្លះកាត់វត្ថុ នោះ ៗ ដោយកាំបិតសម្រាប់អារគោដ៏មុត លុះអារ​ពន្លះកាត់រួចហើយ ក៏យកស្បែកខាងក្រៅ មក​គ្របមេគោនោះ ដោយស្បែកនោះដដែល អ្នក នោះនិយាយ យ៉ាងនេះថា មេគោនោះនៅមានស្បែកដូចមុន​ដដែល ក៏ពិត មែនហើយ ប៉ុន្តែមេគោនោះ ប្រាសចាកស្បែកនោះទៅហើយ ។</p>
        <p><a class='ref km' id='km២៦៦' href='#km២៦៦'>២៦៦</a>ម្នាលនាងទាំងឡាយ ពាក្យឧបមា ដែលយើងធ្វើហើយនេះ ដើម្បីឲ្យពួក​នាងដឹងច្បាស់នូវសេចក្ដីអធិប្បាយ ។ ឯសេចក្ដីអធិប្បាយក្នុង អាយតនៈនុ៎ះដូចតទៅ​នេះ ។ ម្នាលនាងទាំងឡាយ ពាក្យថា សាច់ខាងក្នុង ដូច្នេះនុ៎ះ ជាឈ្មោះនៃអាយតនៈ ខាងក្នុង ៦ ។ ម្នាលនាងទាំងឡាយ ពាក្យថា ស្បែកខាងក្រៅ​ដូច្នេះនុ៎ះ ជាឈ្មោះ នៃអាយតនៈខាងក្រៅ ៦ ។ ម្នាលនាង ទាំងឡាយ ពាក្យថា សាច់វាវខាងក្នុងក្ដី​សរសៃខាងក្នុងក្ដី ចំណងខាងក្នុងក្ដី ដូច្នេះនុ៎ះ ជាឈ្មោះនៃ​នន្ទិរាគៈ ។ ម្នាលនាងទាំងឡាយ ពាក្យថា កាំបិត សម្រាប់អារគោ ដ៏មុតដូច្នេះនុ៎ះ ជាឈ្មោះនៃប្រាជ្ញាដ៏ប្រសើរ ។ ប្រាជ្ញាដ៏ ប្រសើរនេះ តែងអារពន្លះកាត់នូវ កិលេសខាង​ក្នុងសំយោជនៈ​ខាងក្នុង​និង ចំណងខាងក្នុង ។</p>
        <p><a class='ref km' id='km១៦៧' href='#km១៦៧'>១៦៧</a>ម្នាលនាងទាំងឡាយ ពោជ្ឈង្គទាំងប្រាំពីរនេះ ភិក្ខុណាចម្រើន ហើយ ធ្វើឲ្យរឿយ ៗ ហើយ ភិក្ខុនោះ រមែងអស់អាសវៈទាំងឡាយ ហើយ ត្រាស់ដឹង ធ្វើឲ្យជាក់ច្បាស់បានដោយខ្លួនឯង ក្នុងបច្ចុប្បន្ន នូវចេតោវិមុត្តិ បញ្ញាវិមុត្តិ ដែលមិន​មាន​អាសវៈ សម្រេចសម្រាន្តនៅដោយឥរិយាបថទាំង ៤ ។ ពោជ្ឈង្គទាំង ៧ ដូចម្ដេចខ្លះ ។ ម្នាលនាងទាំងឡាយ ភិក្ខុក្នុង សាសនានេះ ចម្រើននូវសតិសម្ពោជ្ឈង្គដែលអាស្រ័យ នូវសេចក្ដីស្ងប់ស្ងាត់ អាស្រ័យនូវសេចក្ដីប្រាសចាកតម្រេក អាស្រ័យនូវសេចក្ដីរលត់ ឈមមុខ ទៅកាន់​សេចក្ដី​លះបង់ ​ចម្រើន​នូវធម្មវិចយសម្ពោជ្ឈង្គ ... ចម្រើននូវវីរិយ- សម្ពោជ្ឈង្គ ... ចម្រើននូវបីតិសម្ពោជ្ឈង្គ ... ចម្រើននូវបស្សទ្ធិសម្ពោជ្ឈង្គ ... ចម្រើននូវ​សមាធិសម្ពោជ្ឈង្គ ... ចម្រើននូវឧបេក្ខាសម្ពោជ្ឈង្គ ដែលអាស្រ័យ​នូវសេចក្ដី​ស្ងប់ស្ងាត់ អាស្រ័យ​នូវសេចក្ដី​ប្រាសចាកតម្រេក អាស្រ័យនូវ សេចក្ដីរលត់ ឈមមុខទៅកាន់ សេចក្ដីលះបង់ ។ ម្នាលនាងទាំងឡាយ ពោជ្ឈង្គទាំង ៧ នេះឯង ដែលភិក្ខុណាបានចម្រើន បានធ្វើ​ឲ្យរឿយ ៗ ហើយ ភិក្ខុនោះរមែងអស់អាសវៈទាំងឡាយ ហើយត្រាស់ដឹង ធ្វើឲ្យជាក់ ច្បាស់​បាន​ដល់ដោយខ្លួនឯង​ ក្នុង​បច្ចុប្បន្ន នូវចេតោវិមុត្តិ បញ្ញាវិមុត្តិ ដែល មិនមានអាសវៈ សម្រេច​សម្រាន្តនៅដោយឥរិយាបថទាំង ៤ ។</p>
        <p><a class='ref km' id='km២៦៨' href='#km២៦៨'>២៦៨</a>លំដាប់នោះឯង លុះព្រះនន្ទកៈមានអាយុ បានទូន្មានភិក្ខុនី ទាំងនោះ​ដោយ​ឱវាទនេះហើយ ទើបបញ្ជូនទៅថា ម្នាលនាងទាំងឡាយ ពេលល្មមហើយ ចូរនាំគ្នាទៅ​ចុះ ។ គ្រានោះឯង ពួកភិក្ខុនីនោះ ត្រេកអរ អនុមោទនា នូវភាសិតរបស់ព្រះនន្ទកៈ​មានអាយុ​ហើយ ក៏ក្រោកអំពីអាសនៈ ថ្វាយបង្គំព្រះនន្ទកៈ​មាន​អាយុ ធ្វើប្រទក្សិណ​ហើយ ទើបចូល ទៅគាល់ ព្រះមានព្រះភាគ លុះចូលទៅដល់​ថ្វាយបង្គំ​ព្រះមានព្រះភាគ ហើយឋិតនៅ ក្នុង ទីដ៏សមគួរ ។ លុះពួកភិក្ខុនីនោះ ឋិតនៅក្នុងទីដ៏សមគួរហើយ ទើប​ព្រះមានព្រះភាគ ត្រាស់យ៉ាងនេះថា ម្នាលនាងទាំងឡាយ ពេលល្មមហើយ ចូរទៅចុះ ។ លំដាប់នោះ ពួកភិក្ខុនីនោះថ្វាយបង្គំព្រះមានព្រះភាគ ធ្វើ ប្រទក្សិណ​ ហើយទើបចេញទៅ ។</p>
        <p><a class='ref km' id='km២៦៩' href='#km២៦៩'>២៦៩</a>កាលដែលពួកភិក្ខុនីនោះ ចេញទៅមិនយូរប៉ុន្មាន ទើប ព្រះមានព្រះភាគ ត្រាស់ហៅ​ភិក្ខុទាំងឡាយ​មកថា ម្នាលភិក្ខុទាំងឡាយ ក្នុងថ្ងៃឧបោសថទី ១៥ ជនជា​ច្រើនតែងមិនមានសេចក្ដីសង្ស័យ ឬងឿង​ឆ្ងល់ថា ព្រះចន្ទខ្វះ ឬព្រះចន្ទពេញដូច្នេះ​ឡើយ គឺចូលចិត្តថា ព្រះចន្ទពេញ ដោយពិត សេចក្ដីនេះ មានឧបមាយ៉ាងណាមិញ ម្នាលភិក្ខុទាំងឡាយ ពួកភិក្ខុនីនោះ មានសេចក្ដីត្រេកអរក្នុងធម្មទេសនារបស់​នន្ទក​ភិក្ខុផង មាន បំណងពេញលេញផង ក៏មានឧបមេយ្យយ៉ាងនោះដែរ ។ ម្នាលភិក្ខុ​ទាំងឡាយ បណ្ដាភិក្ខុនីទាំងឡាយប្រាំរយនោះ ភិក្ខុនីណាដែលក្រោយគេ បំផុត ភិក្ខុនី​នោះ ជាសោតាបន្នា​មាន​សភាព​មិន​ធ្លាក់ទៅ ក្នុងអបាយភូមិ ជាអ្នកទៀង តទៅភប​ខាង​មុខនឹងបានត្រាស់ដឹង (នូវសច្ចធម៌) ។ លុះ​ព្រះមានព្រះភាគត្រាស់ ពាក្យនេះចប់ហើយ ភិក្ខុទាំងនោះ ក៏មានសេចក្ដី ត្រេកអរ រីករាយចំពោះ​ភាសិត​របស់​ព្រះមានព្រះភាគ ។</p>
        <p>ចប់ នន្ទកោវាទសូត្រ ទី ៤ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>