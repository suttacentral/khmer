<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn54' lang='km'>
        <header>
            <ul>
            </ul>
        </header>
        <p><a class='ref km' id='km36' href='#km36'>៣៦</a>ខ្ញុំបានស្ដាប់មកយ៉ាងនេះ ៗ សម័យមួយ ព្រះមានព្រះភាគ ទ្រង់គង់នៅក្នុងអាបណនិគម របស់ពួកអង្គុត្តរាបជន ក្នុងអង្គុត្តរាបជនបទ។ ក្នុងកាលនោះ ព្រះមានព្រះភាគ ទ្រង់ស្បង់ប្រដាប់ដោយបាត្រ និងចីវរ ហើយទ្រង់ចូលទៅកាន់អាបណនិគម ដើម្បីបិណ្ឌបាត ក្នុងអាបណនិគម ហើយត្រឡប់អំពីបិណ្ឌបាត ក្នុងវេលាបច្ឆាភត្ត ហើយទ្រង់យាងសំដៅទៅរកដងព្រៃមួយ លុះយាងទៅដល់ហើយ ក៏ទ្រង់ចូលទៅកាន់ដងព្រៃនោះ ដើម្បីសម្រាកព្រះអង្គក្នុងវេលាថ្ងៃ ទ្រង់គង់សម្រាកព្រះអង្គក្នុងវេលាថ្ងៃ ក្រោមម្លប់ឈើមួយ។ ទើបោតលិយគហបតី ស្លៀកដណ្តប់សំពត់សមគួរ ប្រដាប់ឆត្រ និងស្បែកជើងដើរត្រាច់ទៅរឿយ ៗ ដើម្បីសម្រួលស្មង ហើយក៏ឋិតនៅក្នុងទីសមគួរ។</p>
        <p><a class='ref km' id='km37' href='#km37'>៣៧</a>លុះបោតលិយគហបតីឋិតនៅក្នុងទីសមគួរហើយ ទើបព្រះមានព្រះភាគទ្រង់មានព្រះពុទ្ធដីកាដូច្នេះថា ម្នាលគហបតី អាសនៈ មានគ្រប់គ្រាន់ បើអ្នកត្រូវការចូរអង្គុយចុះ។ កាលបើព្រះមានព្រះភាគទ្រង់មានព្រះពុទ្ធដីកាយ៉ាងនេះហើយ បោតលិយគហបតី ក៏នៅស្ងៀមដោយខឹងអន់ចិត្តថា ព្រះសមណៈ គោតមហ៊ានហៅអញដោយពាក្យថា គហបតី។ ព្រះមានព្រះភាគ ទ្រង់ត្រាស់នឹងបោតលិយគហបតីជាគម្រប់ពីរដងទៀតដូច្នេះថា ម្នាលគហបតី អាសនៈ មានគ្រប់គ្រាន់ បើអ្នកត្រូវការចូរអង្គុយចុះ។ បោតលិយគហបតី ក៏នៅស្ងៀមជាគម្រប់ពីរដង ដោយខឹងអន់ចិត្តថា ព្រះសមណៈ គោតមហ៊ានហៅអញ ដោយពាក្យថា គហបតី។ ព្រះមានព្រះភាគទ្រង់ត្រាស់នឹងបោតលិយគហបតី ជាគម្រប់បីដងទៀតដូច្នេះថា ម្នាលគហបតីអាសនៈ មានគ្រប់គ្រាន់ បើអ្នកត្រូវការ ចូរអង្គុយចុះ។ កាលបើព្រះមានព្រះភាគទ្រង់មានព្រះពុទ្ធដីកាយ៉ាងនេះហើយ បោតលិយគហបតី ក៏ខឹងអន់ចិត្តថា ព្រះសមណៈ គោតមហ៊ានហៅអញដោយពាក្យថា គហបតី ហើយក៏ពោលពាក្យដូច្នេះនឹងព្រះមានព្រះភាគថា បពិត្រព្រះគោតមដ៏ចម្រើន ព្រះអង្គហៅខ្ញុំដោយពាក្យថាគហបតីណា ពាក្យនុ៎ះ មិនសមគួរឡើយ ពាក្យនុ៎ះ មិនសុភាពឡើយ។ ព្រះមានព្រះភាគត្រាស់ថា ម្នាលគហបតី អាការ ភេទ និងនិមិត្ត របស់អ្នកនៅប្រាកដជារបស់គហបតីនៅឡើយទេតើ។ បោតលិយគហបតីតបថា បពិត្រព្រះគោតមដ៏ចម្រើន ដូច្នោះមែនហើយ តែថា ការងារគ្រប់ចំពូកខ្ញុំព្រះអង្គឈប់លែងធ្វើហើយ ជំនួញទាំងអស់ខ្ញុំព្រះអង្គកាត់ចោលហើយ។ ព្រះមានព្រះភាគ ទ្រង់សួរថា ម្នាលគហបតី ការងារគ្រប់ចំពូកដែលអ្នកឈប់លែងធ្វើហើយ ជំនួញទាំងអស់ដែលអ្នកកាត់ចោលហើយតើដូចម្តេច។ បពិត្រព្រះគោតមដ៏ចម្រើន មត៌កណា គឺទ្រព្យសម្បត្តិស្រូវ អង្ករឮឬប្រាក់មាស ដែលមានក្នុងលោកនេះ មត៌កទាំងអស់នោះ ខ្ញុំព្រះអង្គប្រគល់ឲ្យកូនអស់ហើយ ខ្ញុំព្រះអង្គលែងទូន្មានដាស់តឿន លែងឃាត់ខាំងក្នុងការងារទាំងនោះហើយនៅមានតែគ្រឿងស៊ី និងគ្រឿងស្លៀកដណ្តប់ប៉ុណ្ណោះ បពិត្រព្រះគោតមដ៏ចម្រើនការងារគ្រប់ចំពូកខ្ញុំព្រះអង្គឈប់លែងធ្វើហើយ បពិត្រព្រះគោតមដ៏ចម្រើន ខ្ញុំព្រះអង្គកាត់ចោលហើយ យ៉ាងនេះឯង។ ម្នាលគហបតី អ្នកពោលផ្តាច់បង់ជំនួញដោយចំណែកផ្សេង ការផ្តាច់បង់ជំនួញក្នុងវិន័យរបស់ព្រះអរិយៈ ដោយចំណែកផ្សេង។ បពិត្រព្រះអង្គដ៏ចម្រើន ចុះការផ្តាច់បង់ជំនួញក្នុងវិន័យ របស់ព្រះអរិយៈ តើដូចម្តេចបពិត្រព្រះអង្គដ៏ចម្រើន ការផ្តាច់បង់ជំនួញក្នុងវិន័យរបស់ព្រះអរិយៈ យ៉ាងណា សូមព្រះមានព្រះភាគទ្រង់សម្តែងធម៌ដល់ខ្ញុំព្រះអង្គ យ៉ាងនោះឲ្យទាន។ ម្នាលគហបតីបើដូច្នោះ អ្នកចូរស្ដាប់ ចូរធ្វើទុកក្នុងចិត្តដោយប្រពៃចុះ តថាគត នឹងសម្តែង។បោតលិយគហបតី ទទួលព្រះពុទ្ធដីកា របស់ព្រះមានព្រះភាគថា ព្រះករុណាព្រះអង្គ។</p>
        <p><a class='ref km' id='km38' href='#km38'>៣៨</a>ព្រះមានព្រះភាគ ទ្រង់ត្រាស់ដូច្នេះថា ម្នាលគហបតី ធម៌ ៨ ប្រការនេះឯងរមែងប្រព្រឹត្តទៅដើម្បីផ្តាច់បង់ជំនួញ ក្នុងវិន័យរបស់អរិយៈ ធម៌ ៨​ ប្រការ តើដូចម្តេចបុគ្គល ព្រោះអាស្រ័យនូវការមិនសម្លាប់សត្វ ទើបលះបង់នូវការសម្លាប់សត្វចេញបាន ព្រោះអាស្រ័យនូវការកាន់យកតែទ្រព្យដែលគេឲ្យ ទើបលះបង់នូវការកាន់យកទ្រព្យ ដែលគេមិនឲ្យចេញបាន ព្រោះអាស្រ័យនូវសច្ចវាចា ទើបលះបង់នូវមុសាវាទចេញបាន ព្រោះអាស្រ័យនូវពាក្យមិនញុះញង់ ទើបលះបង់នូវពាក្យញុះញង់ចេញបានព្រោះអាស្រ័យ នូវសេចក្តីមិនលោភលន់ ទើប​លះបង់នូវសេចក្តីលោភលន់ចេញបានព្រោះអាស្រ័យនូវសេចក្តីមិន គ្នាន់ក្នាញ់គឺមិននិន្ទា ទើបលះបង់ នូវសេចក្តីគ្នាន់ក្នាញ់គឺនិន្ទាចេញបាន ព្រោះអាស្រ័យនូវសេចក្តីមិនចង្អៀតចង្អល់ចិត្តគឺមិនក្រោធ ទើបលះបង់នូវសេចក្តីចង្អៀតបង្អស់ចិត្តគឺសេចក្ដីក្រោជចេញបាន ព្រោះអាស្រ័យនូវសេចក្តីមិនមើលងាយគេ ទើបលះបង់នូវសេចក្ដីមើលងាយគេចេញបាន ម្នាលគហបតី ធម៌ទាំង៨ ប្រការនេះឯង តថាគតពោលហើយ ដោយបំបប្រួញ មិនងទាន់ចែកដោយពិស្តាររមែងប្រព្រឹត្តទៅដើម្បីផ្តាច់បង់ជំនួញ ក្នុងវិន័យរបស់ព្រះអរិយៈ។ បពិត្រព្រះអង្គដ៏ចម្រើន ក៏ធម៌ទាំង ៨ ប្រការ​ណា ដែលព្រះមានព្រះភាគសម្តែងហើយ ដោយបំប្រួញ មិនទាន់ចែកដោយពិស្តារ រមែងប្រព្រឹត្តទៅដើម្បីផ្ដាច់បង់ជំនួញ ក្នុងវិន័យរបស់ព្រះអរិយៈ បពិត្រព្រះអង្គដ៏ចម្រើន សូមព្រះមានព្រះភាគអាស្រ័យសេចក្ដីអនុគ្រោះចែកនូវធម៌ ៨ ប្រការនេះ ដោយពិស្តារ ដល់ខ្ញុំព្រះអង្គឲ្យទាន។ ម្នាលគហបតី បើដូច្នោះ អ្នកចូរស្ដាប់ ចូរធ្វើទុកក្នុងចិត្តដោយប្រពៃចុះ តថាគតនឹងសម្តែងឲ្យស្តាប់។បោតលិយគហបតីទទួលព្រះពុទ្ធដីកា របស់ព្រះមានព្រះភាគថា ព្រះករុណាព្រះអង្គ។</p>
        <p><a class='ref km' id='km39' href='#km39'>៣៩</a>ព្រះមានព្រះភាគ ទ្រង់ត្រាស់ដូច្នេះថា ត្រង់ពាក្យថា បុគ្គលព្រោះអាស្រ័យនូវការមិនសម្លាប់សត្វ ទើបលះបង់នូវការសម្លាប់សត្វចេញបាន ដូច្នេះនេះ តថាគតបានពោលហើយ ដោយប្រការដូច្នេះ ក៏ពាក្យនេះ ដែលតថាគតពោលហើយ ព្រោះអាស្រ័យហេតុអ្វី ម្នាលគហបតី ព្រះអរិយសាវ័កក្នុងសាសនានេះ តែងពិចារណាដូច្នេះថា អាត្មាអញ ជាអ្នកសម្លាប់សត្វ ព្រោះហេតុសំយោជនៈទាំងឡាយ អាត្មាអញ បានប្រតិបត្តិដើម្បីលះបង់ ដើម្បីផ្តាច់បង់សំយោជនៈទាំងនោះចេញ សូម្បីខ្លួនឯងក៏គម្បីតិះដៀលខ្លួនឯងបាន ព្រោះហេតុសម្លាប់សត្វ ទាំងអ្នកប្រាជ្ញ ដែលបានពិចារណារឿយ​ ៗក៏គប្បីតិះដៀលបាន ព្រោះហេតុនៃសម្លាប់សត្វ លុះទម្លាយរាងកាយ ខាងមុខបន្ទាប់អំពីមរណៈទៅ ទុគ្គតិនឹងមានប្រាកដ ព្រោះហេតុសម្លាប់សត្វ ធម្មជាតនេះ ឈ្មោះថាសំយោជនៈ ធម្មជាតនេះ ឈ្មោះថានីវរណៈ គឺការសម្លាប់សត្វហ្នឹងឯង ម្យ៉ាងទៀតអាសវៈទាំងឡាយណា មានសភាពចង្អៀតចង្អល់ ប្រហល់ក្រហាយ គប្បីកើតឡើង ព្រោះហេតុតែការសម្លាប់សត្វ អាសវៈដែលមានសភាពចង្អៀតចង្អល់ ក្រហល់ក្រហាយទាំងនោះ មិនមានដល់បុគ្គលនោះ ដែលវៀរចាកការសម្លាប់សត្វទើបលះបង់នូវការសម្លាប់សត្វចេញបាន ដូច្នេះពាក្យនេះ តថាគតបានពោលហើយ ព្រោះអាស្រ័យហេតុនុ៎ះឯង។</p>
        <p><a class='ref km' id='km40' href='#km40'>៤០</a>ត្រង់ពាក្យថា បុគ្គល ព្រោះអាស្រ័យនូវការកាន់យកតែទ្រព្យដែលគេឲ្យ ទើបលះបង់នូវការកាន់យកទ្រព្យដែលគេមិនឲ្យ ដូច្នេះ នេះ តថាគតបានពោលហើយដោយប្រការដូច្នេះ ក៏ពាក្យនេះ ដែលតថាគតបានពោលហើយ ព្រោះអាស្រ័យហេតុអ្វីម្នាលគហបតី អរិយសាវ័កក្នុងសាសនានេះ តែងពិចារណាដូច្នេះថា អាត្មាអញ កាន់យកទ្រព្យដែលគេមិនបានឲ្យ ព្រោះហេតុសំយោជនៈណា អាត្មាអញ បានប្រតិបត្តិដើម្បីលះបង់ ដើម្បីផ្ដាច់បង់នូវសំយោជនៈចេញហើយ មួយវិញទៀត បើអាត្មាអញជាអ្នកកាន់យកទ្រព្យដែលគេមិនបានឲ្យហើយ សូម្បីខ្លួនឯង គប្បីតិះដៀលខ្លួនឯងបានព្រោះហេតុកាន់យកទ្រព្យដែលគេមិនបានឲ្យ ទាំងអ្នកប្រាជ្ញដែលមិនបានពិចារណារឿយៗហើយ គប្បីតិះដៀលបាន ព្រោះហេតុតែកាន់យកទ្រព្យដែលគេមិនបានឲ្យ លុះទម្លាយរាងកាយ ខាងមុខអំពីមរណៈទៅ ទុគ្គតិនឹងមានប្រកដ ព្រោះហេតុតែកាន់យកទ្រព្យដែលគេមិនបានឲ្យ ធម្មជាតនេះ ឈ្មោះថាសំយោជនៈ ធម្មជាតនេះ ឈ្មោះថានីវរណៈ គឺការកាន់យកទ្រព្យដែលគេមិនបានឲ្យហ្នឹងឯង មួយយ៉ាងទៀត អាសវៈទាំងឡាយណា មានសភាពចង្អៀតចង្អល់ក្រហល់ក្រហាយ គប្បីកើតឡើង ព្រោះហេតុកាន់យកទ្រព្យដែលគេមិនបានឲ្យ អាសវៈដែលមានសភាពចង្អៀតចង្អល់ក្រហល់ក្រហាយទាំងនោះ មិនមានដល់បុគ្គលនោះ ដែលវៀរចាកការកាន់យកទ្រព្យ ដែលគេមិនបានឲ្យយ៉ាងនេះ ពាក្យណាដែលតថាគត ពោលហើយថា បុគ្គលគួរ អាស្រ័យការកាន់យកតែទ្រព្យដែលគេឲ្យ ទើបលះបង់ការកាន់យកទ្រព្យដែលគេមិនបានឲ្យចេញដូច្នេះ ពាក្យនេះ តថាគត បានពោលហើយព្រោះអាស្រ័យហេតុនុ៎ះឯង។</p>
        <p><a class='ref km' id='km41' href='#km41'>៤១</a>ត្រង់ពាក្យថា បុគ្គលគួរអាស្រ័យពាក្យពិត ទើបលះបង់ការកុហកចេញដូច្នេះនេះតថាគតបានពោលហើយ ដោយប្រការដូច្នេះក៏ពាក្យនេះឯង ដែលតថាគតពោលហើយព្រោះអាស្រ័យហេតុអ្វី ម្នាលគហបតី អរិយសាវ័កក្នុងសាសនានេះ តែងពិចារណាដូច្នេះថា អាត្មាអញ ពោលពាក្យកុហក ព្រោះហេតុសំយោជនៈទាំងឡាយណាអាត្មាអញ បានប្រតិបត្តិ ដើម្បីលះបង់ ដើម្បីផ្តាច់បង់សំយោជនៈ ទាំងនោះចេញហើយមួយវិញទៀត បើអាត្មាអញ ជាអ្នកពោលពាក្យកុហកហើយ សូម្បីខ្លួនឯង ក៏គប្បីតិះដៀលខ្លួនឯងបាន ព្រោះហេតុពោលពាក្យកុហកទាំងអ្នកប្រាជ្ញ ដែលបានពិចារណារឿយ ៗ ហើយ ក៏គប្បីតិះដៀលបាន ព្រោះហេតុពោលពាក្យកុហក លុះទម្លាយរាងកាយ ខាងមុខបន្ទាប់អំពីមរណៈទៅ ទុគ្គតិ នឹងមានប្រាកដ ព្រោះហេតុពោលពាក្យកុហក ធម្មជាតនុ៎ះហៅថា សំយោជនៈ ធម្មជាតនុ៎ះ ហៅថា នីវរណៈ គឺពាក្យកុហកហឹ្នងឯង មួយយ៉ាងទៀត អាសវៈទាំងឡាយណា មានសភាពចង្អៀតចង្អល់ក្រហល់ក្រហាយ គប្បីកើតឡើង ព្រោះហេតុពោលពាក្យកុហក អាសវៈ ដែលមានសភាពចង្អៀតចង្អល់ ក្រហល់ក្រហាយទាំងនោះ មិនមានដល់បុគ្គលនោ ដែលវៀរចាកពាក្យកុហកយ៉ាងនេះ ពាក្យណា ដែលតថាគត ពោលហើយថា បុគ្គលព្រោះអាស្រ័យពាក្យពិត ទើបលះបង់ការពោលពាក្យកុហកចេញ ដូច្នេះ ពាក្យនេះតថាគតបានពោលហើយ ព្រោះអាស្រ័យហេតុនុ៎ះឯង។</p>
        <p><a class='ref km' id='km42' href='#km42'>៤២</a>ត្រង់ពាក្យថា ព្រោះអាស្រ័យពាក្យមិនញុះញង់ ទើបលះបង់ពាក្យញុះញង់ ចេញដូច្នេះនេះ តថាគតបានពោលហើយ ដោយប្រការដូច្នេះនេះ ក៏ពាក្យនេះ ព្រោះអាស្រ័យហេតុអ្វី ម្នាលគហបតី អរិយសាវ័កក្នុងសាសនានេះ តែងពិចារណាដូច្នេះថាអាត្មាអញ ជាអ្នកមានពាក្យញុះញង់ ព្រោះហេតុសំយោជនៈទាំងឡាយណា អាត្មាអញបានប្រតិបត្តិ ដើម្បីលះបង់ ដើម្បីផ្ដាច់បង់នូវសំយោជនៈទាំងនោះចេញហើយ ម្យ៉ាងទៀត បើអាត្មាអញ និយាយពាក្យញុះញង់ហើយ សូម្បីខ្លួនឯង ក៏គប្បីតិះដៀលខ្លួនឯងបាន ព្រោះហេតុពាក្យញុះញង់ ទាំងអ្នកប្រាជ្ញដែលបានពិចារណារឿយ ៗហើយ​ ក៏គប្បីតិះដៀលបាន ព្រោះហេតុពាក្យញុះញង់ លុះទម្លាយរាងកាយខាងមុខបន្ទាប់អំពីមរណៈទៅ ទុគ្គតិនឹងមានប្រាកដ ព្រោះហេតុពាក្យញុះញង់ ធម្មជាតនុ៎ះហៅថាសំយោជនៈ ធម្មជាតនុ៎ះ ហៅថា នីវរណៈ គឺពាក្យញុះញង់ហ្នឹងឯង ម្យ៉ាងទៀតអាសវៈទាំងឡាយណា មានសភាពចង្អៀតចង្អល់ ក្រហល់ក្រហាយ គប្បីកើតឡើងព្រោះហេតុពាក្យញុះញង់ អាសវៈដែលមានសភាពចង្អៀតចង្អល់ ក្រហល់ក្រហាយទាំងនោះ មិនមានដល់បុគ្គលនោះ ដែលវៀរចាកពាក្យញុះញង់យ៉ាងនេះ ពាក្យណាដែលតថាគតពោលហើយថា ព្រោះអាស្រ័យពាក្យមិនញុះញង់ ទើបលះបង់ពាក្យញុះញង់ ទើបលះបង់ពាក្យញុះញង់ចេញដូច្នេះ ពាក្យនេះ តថាគតបានពោលហើយ ព្រោះអាស្រ័យហេតុនោះឯង។</p>
        <p><a class='ref km' id='km43' href='#km43'>៤៣</a>ត្រង់ពាក្យថា ព្រោះអាស្រ័យសេចក្តីមិនលោភលន់ ទើបលះបង់សេចក្តីលោភលន់ចេញដូច្នេះនេះ តថាគត បានពោលហើយដោយប្រការដូច្នេះ ក៏ពាក្យនេះ ដែលតថាគតពោលហើយ ព្រោះអាស្រ័យហេតុអ្វី ម្នាលគហបតី អរិយសាវ័កក្នុងសាសនានេះ រមែងពិចារណាដូច្នេះថា អាត្មាអញ ជាអ្នកមានសេចក្ដីលោភលន់ ព្រោះសំយោជនៈទាំងឡាយណា អាត្មាអញ បានប្រតិបត្ដិ ដើម្បីលះបង់ ដើម្បីផ្ដាច់បង់នូវសំយោជនៈនោះចេញហើយ ម្យ៉ាងទៀត បើអាត្មាអញ ជាអ្នកមានសេចក្តីលោភលន់ហើយ សូម្បីខ្លួនឯង ក៏គប្បីតិះដៀលខ្លួនឯងបាន ព្រោះហេតុសេចក្ដីលោភលន់ ទាំងអ្នកប្រាជ្ញដែលបានពិចារណារឿយ ៗ ហើយ ក៏គប្បីតិះដៀលបាន ព្រោះហេតុសេចក្ដីលោភលន់លុះទម្លាយរាងកាយ ខាងមុខបន្ទាប់អំពីសេចក្ដីស្លាប់ទៅ ទុគ្គតិ នឹងមានប្រាកដ ព្រោះហេតុសេចក្ដីលោកលន់ ធម្មជាតនុ៎ះ ហៅថា សំយោជនៈ ធម្មជាតនុ៎ះហៅថា នីវរណៈ គឺសេចក្ដីលោភលន់ហ្នឹងឯង ម្យ៉ាងទៀត អាសវៈទាំងឡាយណា ដែលមានសភាពចង្អៀតចង្អល់ ក្រហល់ក្រហាយគប្បីកើតឡើង ព្រោះហេតុសេចក្តីលោភលន់ អាសវៈ ដែលមានសភាពចង្អៀតចង្អល់ ក្រហល់ក្រហាយទាំងនោះ មិនមានដល់បុគ្គលនោះ ដែលមិនមានសេចក្ដីលោភលន់ បានយ៉ាងនេះពាក្យណា ដែលតថាគតពោលហើយថា ព្រោះអាស្រ័យសេចក្ដីមិនលោភលន់ ទើបលះសេចក្ដីលោភលន់ចេញដូច្នេះ ពាក្យនេះ តថាគត បានពោលហើយ ព្រោះអាស្រ័យហេតុនុ៎ះឯង។</p>
        <p><a class='ref km' id='km44' href='#km44'>៤៤</a>ត្រង់ពាក្យថា ព្រោះអាស្រ័យសេចក្ដីមិនគ្នាន់ក្នាញ់ គឺមិននិន្ទា ទើបលះបង់សេចក្តីគ្នាន់ក្នាញ់ គឺនិន្ទាចេញដូច្នេះនេះ តថាគតបានពោលហើយ ដោយប្រការដូច្នេះក៏ពាក្យនេះដែលតថាគតពោលហើយ ព្រោះអាស្រ័យហេតុអ្វី ម្នាលគហបតី អរិយសាវ័កក្នុងសាសនានេះ រមែងពិចារណាដូច្នេះថា អាត្មាអញ ជាអ្នកមានសេចក្ដីគ្នាន់ក្នាញ់គឺនិន្ទា ព្រោះហេតុសំយោជនៈទាំងឡាយណា អាត្មាអញបានប្រតិបត្ដិ ដើម្បីលះបង់ ដើម្បីផ្ដាច់បង់នូវសំយោជនៈទាំងនោះចេញហើយ ម្យ៉ាងទៀត បើអាត្មាអញជាអ្នកមានសេចក្ដីគ្នាន់ក្នាញ់ គឺនិន្ទាហើយ សូម្បីខ្លួនឯង ក៏គប្បីតិះដៀលខ្លួនឯងបានព្រោះហេតុសេចក្ដីគ្នាន់ក្នាញ់គឺនិន្ទា ទាំងអ្នកប្រាជ្ញ ដែលបានពិចារណារឿយ ៗ ហើយក៏គប្បីតិះដៀលបាន ព្រោះហេតុសេចក្ដីគ្នាន់ក្នាញ់គឺនិន្ទា លុះទម្លាយរាងកាយខាងមុខបន្ទាប់អំពីសេចក្ដីស្លាប់ទៅ ទុគ្គតិនឹងមានប្រាកដ ព្រោះហេតុសេចក្ដីគ្នាន់ក្នាញ់ គឺនិន្ទាធម្មជាតនុ៎ះ ហៅថាសំយោជនៈ ធម្មជាតិនុ៎ះ ហៅថា នីវរណៈ គឺសេចក្ដីគ្នាន់ក្នាញ់គឺនិន្ទាហ្នឹងឯង ម្យ៉ាងទៀត អាសវៈទាំងឡាយណា ដែលមានសភាពចង្អៀតចង្អល់ក្រហល់ក្រហាយ គប្បីកើតឡើង ព្រោះហតុសេចក្ដីគ្នាន់ក្នាញ់គឺនិន្ទា អាសវៈដែលមានសភាពចង្អៀតចង្អល់ ក្រហល់ក្រហាយទាំងនោះ មិនមានដល់បុគ្គលនោះ ដែលជាអ្នកមិនមានសេចក្ដីគ្នាន់ក្នាញ់ គឺមិននិន្ទាយ៉ាងនេះ ពាក្យណា ដែលតថាគតពោលហើយថា ព្រោះអាស្រ័យសេចក្ដីគ្នាន់ក្នាញ់ គឺ មិននិន្ទា ទើបលះបង់សេចក្ដីគ្នាន់ក្នាញ់គឺនិន្ទាចេញដូច្នេះ ពាក្យនេះ តថាគតបានពោលហើយ ព្រោះអាស្រ័យហេតុនុ៎ះឯង។</p>
        <p><a class='ref km' id='km45' href='#km45'>៤៥</a>ត្រង់ពាក្យថា ព្រោះអាស្រ័យ នូវសេចក្ដីមិនចង្អៀតចង្អល់គឺមិនក្រោធ ទើបលះបង់សេចក្ដីចង្អៀតចង្អល់ គឺសេចក្ដីក្រោធចេញដូច្នេះនេះ តថាគតពោលហើយដោយប្រការដូច្នេះ ក៏ពាក្យនេះដែលតថាគតពោលហើយ ព្រោះអាស្រ័យហេតុអ្វីម្នាលគហបតី អរិយសាវ័កក្នុងសាសនានេះ រមែងបិចារណាដូច្នេះថា អាត្មាអញជាអ្នកមានសេចក្ដីចង្អៀតចង្អល់ គឺសេចក្ដីក្រោធ ព្រោះហេតុសំយោជនៈទាំងឡាយណា អាត្មាអញបានប្រតិបត្តិ ដើម្បីលះបង់ ដើម្បីផ្ដាច់បង់សំយោជនៈទាំងនោះចេញហើយ ម្យ៉ាងទៀត បើអាត្មាអញ ជាអ្នកមានសេចក្ដីចង្អៀតចង្អល់ គឺសេចក្ដីក្រោធហើយ សូម្បីខ្លួនឯង ក៏គប្បីតិះដៀលខ្លួនឯងបាន ព្រោះសេចក្ដីចង្អៀតចង្អល់​ គឺសេចក្ដីក្រោធ ទាំងអ្នកប្រាជ្ញដែលបានពិចារណារឿយ ៗ ហើយ ក៏គប្បីតិះដៀលបានព្រោះសេចក្ដីចង្អៀតចង្អល់ គឺ សេចក្ដីក្រោធ លុះទម្លាយរាងកាយ ខាងមុខច្រើន មានសេចក្ដីចង្អៀតចង្អល់ច្រើន ទោសមានច្រើនប្រការ ក្នុងកាមទាំងនេះ យ៉ាងនោះឯង។ បេ ។ ក៏ចម្រើននូវឧបេក្ខានោះឯង។</p>
        <p><a class='ref km' id='km52' href='#km52'>៥២</a>ម្នាលគហបតី ដូចជាបុរស ខ្ចីទ្រព្យគេជារបស់បណ្ដោះអាសន្ន គឺកែវមណីនិងកុណ្ឌល (គ្រឿងប្រដាប់ត្រចៀក) ដ៏ប្រសើរ ហើយឡើងកាន់យាន បុរសនោះបានប្រដាប់តាក់តែងដោយទ្រព្យជារបស់ខ្ចីគេបណ្ដោះអាសន្នទាំងនោះ ដើរទៅកាន់រានផ្សារ អ្នកផងបានឃើញបុរសនោះហើយ ក៏និយាយយ៉ាងនេះថា អើហ្ន៎ បុរសនេះមានភោគសម្បត្ដិច្រើនណាស់ បានឮថា ពួកជនអ្នកមានភោគសម្បត្តិ រមែងបរិភោគសម្បត្តិយ៉ាងហ្នឹងតើ បើពួកជនជាម្ចាស់គប្បីឃើញបុរសនោះក្នុងទីណា ៗ ក៏គប្បីយកទ្រព្យ ដែលជារបស់ខ្លួនក្នុងទីនោះទៅ ម្នាលគហបតី អ្នកសម្គាល់សេចក្ដីនោះ ថាដូចម្ដេច បុរសនោះ គួរអាក់អន់ចិត្តឬទេ។ បពិត្រព្រះអង្គដ៏ចម្រើន បុរសនោះមិនគួរនឹងអាក់អន់ចិត្តទេ ដំណើរនោះព្រោះហេតុអ្វី បពិត្រព្រះអង្គដ៏ចម្រើន ព្រោះពួកជនជាម្ចាស់ទ្រព្យ នាំយកទ្រព្យដែលជារបស់ខ្លួនទៅ។ ម្នាលគហបតី អរិយសាវ័កតែងពិចារណាដូច្នេះថា ព្រះមានព្រះភាគ ទ្រង់សម្ដែងហើយថា កាមទាំងឡាយ មានឧបមាដោយរបស់ខ្ចីគេ មានទុក្ខច្រើន មានសេចក្ដីចង្អៀតចង្អល់ច្រើន ទោសមានច្រើនប្រការ ក្នុងកាមទាំងនេះ យ៉ាងនោះឯង។ បេ ។ ក៏ចម្រើននូវឧបេក្ខានោះឯង។</p>
        <p><a class='ref km' id='km53' href='#km53'>៥៣</a>ម្នាលគហបតី ដូចជាផងព្រៃស្តុក នៅជិតស្រុកឫនិគម មានដើមឈើក្នុងព្រៃនោះ ជាឈើមានផ្លែផ្អែមផង មានផ្លែដ៏ច្រើនផង សូម្បីផ្លែណាមួយ ក៏មិនជ្រុះចុះលើផែនដីឡើយ ទើបមានបុរសម្នាក់ជាអ្នកត្រូវការដោយផ្លែ ស្វែងរកផ្លែ ត្រាច់ទៅស្វែងរកផ្លែ ក៏ដើរមកដល់ បុរសនោះ ដើរចូលទៅកាន់ដងព្រៃនោះ ឃើញដើមឈើនោះ មានផ្លែផ្អែមផង មានផ្លែច្រើនផង សូម្បីផ្លែណាមួយ ក៏មិនជ្រុះចុះលើផែនដីឡើយ ឯអាត្មាអញ ក៏ចេះឡើងឈើដែរ បើដូច្នោះ មានតែអាត្មាអញឡើង កាន់ដើមឈើនេះ ហើយទំពាស៊ីត្រាតែឆ្អែតផង ដក់ថ្នក់ផង លុះបុរសនោះគិតហើយកីឡើងកាន់ដើមឈើនោះ ទំពាស៊ីត្រាតែឆ្អែតផង បន្ទាប់អំពីសេចក្ដីស្លាប់ទៅ ទុគ្គតិនឹងមានប្រាកដ ព្រោះហេតុសេចក្ដីចង្អៀតចង្អល់ គឺសេចក្ដីក្រោធ ធម្មជាតនុ៎ះ ហៅថា សំយោជនៈ ធម្មជាតនុ៎ះ ហៅថា នីវរណៈ គឺសេចក្ដីចង្អៀតចង្អល់ គឺសេចក្ដីក្រោធហ្នឹង​ឯង ម្យ៉ាងទៀត អាសវៈទាំងឡាយណា ដែលមានសភាពចង្អៀតចង្អល់ក្រហល់ក្រហាយ គប្បីកើតឡើង ព្រោះហេតុសេចក្ដីចង្អៀតចង្អល់ គឺសេចក្ដីក្រោធអាសវៈដែលមានសភាពចង្អៀតចង្អល់ ក្រហល់ក្រហាយទាំងនោះ មិនមានដល់បុគ្គលនោះ ដែលជាអ្នកមិនមានសេចក្ដីចង្អៀតចង្អល់ គឺ សេចក្ដីក្រោធយ៉ាងនេះ ពាក្យណាដែលតថាគតពោលហើយថា ព្រោះអាស្រ័យនូវសេចក្ដីចង្អឿតចង្អល់ គឺ សេចក្ដីមិនក្រោធ ហើយលះបង់សេចក្ដីចង្អៀតចង្អល់ គឺ សេចក្ដីក្រោធចេញដូច្នេះ ពាក្យនេះ តថាគតបានពោលហើយ ព្រោះអាស្រ័យហេតុនុ៎ះ​ឯង។</p>
        <p><a class='ref km' id='km46' href='#km46'>៤៦</a>ត្រង់ពាក្យថា ព្រោះអាស្រ័យ នូវសេចក្ដីមិនមើលងាយគេ ទើបលះបង់សេចក្ដីមើលងាយដូច្នេះនេះ តថាគតបានពោលហើយដោយ ប្រការដូច្នេះ ក៏ពាក្យនេះដែលតថាគតពោលហើយ ព្រោះអាស្រ័យហេតុអ្វី ម្នាលគហបតី អរិយសាវ័កក្នុងសាសនានេះ រមែងពិចារណាមានសេចក្ដីមើលងាយគេហើយ សូម្បីខ្លួនឯង ក៏គប្បីតិះដៀលខ្លួនឯងបាន ព្រោះហេតុសេចក្ដីមើលងាយ ទាំងអ្នកប្រាជ្ញដែលបានពិចារណារឿយៗ ហើយ គប្បីតិះដៀលបាន ព្រោះហេតុសេចក្ដីមើលងាយគេ លុះទម្លាយរាងកាយខាងមុខបន្ទាប់អំពីសេចក្ដីស្លាប់ទៅ ទុគ្គតិនឹងមានប្រាកដ ព្រោះហេតុសេចក្ដីមើលងាយធម្មជាតនុ៎ះ ហៅថា សំយោជនៈ ធម្មជាតនុ៎ះ ហៅថា នីវរណៈ គឺ សេចក្ដីមើលងាយហ្នឹងឯង ម្យ៉ាងទៀត អាសវៈទាំងឡាយណា ដែលមានសភាពចង្អៀតចង្អល់ក្រហល់ក្រហាយ គប្បីកើតឡើង ព្រោះហេតុសេចក្ដីមើលងាយគេ អាសវៈដែលមានសភាពចង្អៀតចង្អល់ ក្រហល់ក្រហាយទាំងនោះ មិនមានដល់បុគ្គលនោះ ដែលជាអ្នកមិនមានសេចក្ដីមើលងាយ យ៉ាងនេះ ពាក្យណា ដែលតថាគតពោលហើយថាព្រោះអាស្រ័យ នូវសេចក្ដីមិនមើលងាយគេ ទើបលះបង់សេចក្ដីមើលងាយគេចេញដូច្នេះ ពាក្យនេះ តថាគត បានពោលហើយ ព្រោះអាស្រ័យហេតុនុ៎ះឯង។ ម្នាលគហបតី ធម៌ទាំង ៨ ណា តែងប្រព្រឹត្តទៅ ដើម្បីលះបង់ ដើម្បីផ្ដាច់បង់ជំនួញក្នុងអរិយវិន័យធម៌ទាំង ៨នេះឯង តថាគតពោលហើយ ដោយបំប្រួញ មិនបានចែកដោយពិស្ដារទេ ម្នាលគហបតី ការផ្ដាច់បង់ជំនួញ សព្វគ្រប់ ដោយប្រការទាំងពួងក្នុងអរិយវិន័យ មិនមានត្រឹមបុណ្ណោះទេ។ បពិត្រព្រះអង្គដ៏ចម្រើន ចុះការផ្ដាច់បង់ជំនួញ សព្វគ្រប់ ដោយប្រការទាំងពួងក្នុងអរិយវិន័យនោះ តើដូចម្ដេច បពិត្រព្រះអង្គដ៏ចម្រើន ការផ្ដាច់បង់ជំនួញសព្វគ្រប់ ដោយប្រការទាំងពួង ក្នុងអរិយវិន័យ យ៉ាងណា សូមព្រះមានព្រះភគ ទ្រង់សម្ដែងធម៌ យ៉ាងនោះ ដល់ខ្ញុំព្រះអង្គឲ្យទាំន។ម្នាលគហបតី បើដូច្នោះ អ្នកចូរស្ដាប់ ចូរយកចិត្តទុកដាក់ដោយប្រពៃចុះ តថាគតនឹងសម្ដែងឲ្យស្ដាប់។ បោតលិយកគហបតី ទទួលព្រះពុទ្ធដីកានៃព្រះមានព្រះភាគថា ព្រះករុណាព្រះអង្គ។</p>
        <p><a class='ref km' id='km47' href='#km47'>៤៧</a>ព្រះមានព្រះភាគ ទ្រង់ត្រាស់ដូច្នេះថា ម្នាលគហបតី ដូចសុនខ ដែលអស់កម្លាំង ព្រោះសេចក្ដីឃ្លានគ្របសង្កត់ ក៏ដើរចូលទៅកាន់ទីសម្រប់ការសាច់លក់របស់គោឃាតកៈ ឯគោឃាតកៈក្ដី កូនឈ្នួលរបស់គោឃាតកៈក្ដី ដែលឈ្លាសយករាងឆ្អឹងដែលពន្លះសាច់ចេញស្អាត ឥតមានសាច់ គ្រាន់តែប្រឡាក់ដោយឈាមបោះទៅឲ្យឆ្កែនោះ ម្នាលគហបតី អ្នកសម្គាល់សេចក្ដីនោះថាដូចម្ដេច ឆ្កែនោះកាលអង្គៀម នូវរាងឆ្អឹងឯណោះ ដែលគេពន្លះសាច់ចេញស្អាត ឥតមានសាច់ គ្រាន់តែប្រឡាក់ដោយឈាម នឹងបន្ទោបង់នូវសេចក្ដីអស់កម្លាំង ព្រោះការឃ្លានដែរឬទេ។បពិត្រព្រះអង្គដ៏ចម្រើន ការបន្ទោបង់នូវសេចក្ដីអស់កម្លាំង ព្រោះការឃ្លាននុ៎ះ មិនបានទេ ដំណើរនោះព្រោះហេតុអ្វី បពិត្រព្រះអង្គដ៏ចម្រើន ព្រោះថា រាងឆ្អឹងឯណោះដែលគេពន្លះសាច់ចេញស្អាត ឥតមានសាច់ គ្រាន់តែប្រឡាក់ដោយឈាម ឯសុនខនោះជាសត្វគ្រាន់តែ មានចំណែកនៃសេចក្ដីលំបាកកាយលំបាកចិត្ត បុណ្ណោះឯង។ ម្នាលគហបតី អរិយសាវ័ក តែងពិចារណាដូច្នេះថា ព្រះមានព្រះភាគទ្រង់ សម្ដែងហើយថា កាមទាំងឡាយ មានឧបមាដោយរាងឆ្អឹង មានទុក្ខច្រើន មានសេចក្ដីចង្អៀតចង្អល់ច្រើន ទោសមានច្រើនប្រការក្នុងកាមទាំងនេះ យ៉ាងនោះឯង អរិយសវ័ក ឃើញសេចក្តីនេះ តាមពិតដោយប្រាជ្ញដ៏ប្រពៃ យ៉ាងនេះហើយ ក៏លះបង់នូវឧបេក្ខា (ក្នុងបញ្ចកាមគុណ) ដែលមានសភាពផ្សេងគ្នា អាស្រ័យនូវអារម្មណ៍មានសភាពផ្សេងគ្នា ហើយចម្រើនឧបេក្ខា ដែលមានសភាពតែមួយ អាស្រ័យនូវអារម្មណ៍មានសភាពតែមួយ និងឧបេក្ខា ជាទីរលត់នៃឧបាទានជាលោកាមិសៈ មិនមានសេសសល់ ដោយប្រការទាំងពួង។</p>
        <p><a class='ref km' id='km48' href='#km48'>៤៨</a>ម្នាលគហបតី ដូចជាសត្វត្មាត ខ្លែងក្រហម ឬខ្លែងខ្មៅ ពាំនាំដុំសាច់ហើរទៅ មានពួកត្មាតខ្លះ ពួកខ្លែងក្រហមខ្លះ ពួកខ្លែងខ្មៅខ្លះ នាំគ្នាហើរដេញតាមសត្វត្មាតជាដើមនោះ ចឹកជញ្ជែងដណ្ដើមយក ម្នាលគហបតី អ្នកសម្គាល់សេចក្ដីនោះថាដូចម្ដេច បើសត្វត្មាត ខ្លែងក្រហម ឬខ្លែងខ្មៅនោះ មិនលះចោលដុំសាច់នោះដោយឆាប់ទេ ក៏ត្មាតជាដើមនោះ នឹងដល់នូវសេចក្ដីស្លាប់ ឬ សេចក្ដីទុក្ខជិតនឹងស្លាប់ព្រោះដុំសាច់នោះជាហេតុ មែនឬទេ។ ព្រះករុណា ព្រះអង្គ។ ម្នាលគហបតី អរិយសាវ័ក តែងពិចារណាដូច្នេះថា ព្រះមានព្រះភាគ ទ្រង់សម្ដែងហើយថា កាមទាំងឡាយ មានឧបមាដោយដុំសាច់ មានទុក្ខច្រើនមានសេចក្តីចង្អៀតចង្អល់ច្រើន ទោសមានច្រើនប្រការ ក្នុងកាមទាំងនេះយ៉ាងនោះឯង អរិយសាវ័ក ឃើញសេចក្ដីនេះតាមពិត ដោយប្រាជ្ញាដ៏ប្រពៃ យ៉ាងនេះហើយ ក៏លះបង់នូវឧបេក្ខាដែលមានសភាពផ្សេងគ្នា អាស្រ័យនូវអារម្មណ៍ មានសភាពផ្សេងគ្នា ចម្រើននូវឧបេក្ខាដែលមានសភាពតែមួយ អាស្រ័យនូវអារម្មណ៍ មានសភាពតែមួយ និងឧបេក្ខាជាទីរលត់ នៃឧបាទានជាលោកាមិសៈមិនមានសេសសល់ ដោប្រការទាំងពួង។</p>
        <p><a class='ref km' id='km49' href='#km49'>៤៩</a>ម្នាលគហបតី ដូចជាបុរសកាន់នូវគប់ស្មៅដែលភ្លើងឆេះដើរច្រាសខ្យល់ម្នាលគហបតី អ្នកសម្គាល់សេចក្តីនោះថាដូចម្តេច បើបុរសនោះ មិនលះចោលគប់ស្មៅដែលភ្លើងឆេះនោះ ដោយឆាប់ទេ គប់ស្មៅដែលភ្លើងឆេះនោះ នឹងរោលរាលដៃឬកំភួនដៃ ឬរោលរាលអវយវៈតូចធំនីមួយ បុរសនោះ នឹងដល់នូវសេចក្ដីស្លាប់ឬសេចក្ដីទុក្ខជិតនឹងស្លាប់ ព្រោះគប់ស្មៅដែលភ្លើងឆេះនោះឆ ជាហេតុមែនឬទេ។ព្រះករុណាព្រះអង្គ។ ម្នាលគហបតី អរិយសាវ័ក តែងពិចារណាដូច្នេះថា ព្រះមានព្រះភាគទ្រង់សម្ដែងហើយថា កាមទាំងឡាយ មានឧបមាដោយគប់ស្មៅ មានទុក្ខច្រើនមានសេចក្ដីចង្អៀតចង្អល់ច្រើន ទោស មានច្រើនប្រការក្នុងកាមទាំងនេះ យ៉ាងនោះឯងអរិយសាវ័ក ឃើញសេចក្ដីនេះ តាមពិត ដោយប្រាជ្ញាដ៏ប្រពៃ យ៉ាងនេះ។​ បេ ។ក៏ចម្រើននូវឧបេក្ខានោះឯង។</p>
        <p><a class='ref km' id='km50' href='#km50'>៥០</a>ម្នាលគហបតី ដូចជារណ្ដៅរងើកភ្លើង មានជម្រៅមួយជំហរបុរស ដ៏ពេញដោយរងើកភ្លើង ឥតមានអណ្ដាត ឥតមានផ្សែងកាលនោះ មានបុរសម្នាក់មានប្រាថ្នាដើម្បីរស់នៅ មិនប្រាថ្នាដើម្បីស្លាប់ ប្រាថ្នាសេចក្ដីសុខ ខ្ពើមសេចក្ដីទុក្ខដើរមក(កាន់រណ្ដៅនោះ) មានបុរសខ្លាំងពូកែពីរនាក់ ចាប់បុរសនោះ ត្រង់កំភូនដៃម្ខាងម្នាក់ទាញទម្លាក់ទៅក្នុងរណ្ដៅ ម្នាលគហបតី អ្នកសម្គាល់សេចក្ដីនោះថាដូចម្ដេច តើបុរសនោះ គួរបង្អោនកាយ (ទៅកាន់រណ្ដៅ) នោះដូច្នេះខ្លះ ដូច្នោះខ្លះដែរឬទេ។ បពិត្រព្រះអង្គដ៏ចម្រើន បុរសនោះ មិនគួរបង្អោនកាយទៅឡើយ ដំណើរនោះ ព្រោះហេតុអ្វីបពិត្រព្រះអង្គដ៏ចម្រើន ព្រោះបុរសនោះដឹងច្បាស់ថា បើអាត្មាអញ នឹងធ្លាក់រណ្ដៅរងើកភ្លើងនេះ អាត្មាអញ នឹងដល់នូវសេចក្ដីស្លាប់ ឬសេចក្តីទុក្ខជិតស្លាប់ ព្រោះរណ្ដៅរងើកភ្លើងនោះជាហេតុ។ ម្នាលគហបតី អរិយសាវ័ក តែងពិចារណាដូច្នេះថា ព្រះមានព្រះភាគទ្រង់សម្ដែងហើយថា កាមទាំងឡាយ មានឧបមាដោយរណ្ដៅរងើកភ្លើង មានទុក្ខច្រើន មានសេចក្ដីចង្អៀតចង្អល់ច្រើន ទោសមានច្រើនប្រការ ក្នុងកាមទាំងនេះ យ៉ាងនោះឯង អរិយសាវ័ក ឃើញសេចក្ដីនេះតាមពិត ដោយប្រាជ្ញាដ៏ប្រពៃ យ៉ាងនេះហើយ។ បេ ។ ក៏ចម្រើននូវឧបេក្ខានោះឯង។</p>
        <p><a class='ref km' id='km51' href='#km51'>៥១</a>ម្នាលគហបតី ដូចជាបុរស យល់សប្ដិឃើញអារាមជាទីសប្បាយ ព្រៃជាទីសប្បាយ ផែនដីជាទីសប្បាយ និងស្រះបោក្ខរណីជាទីសប្បាយ លុះបុរសនោះភ្ញាក់ឡើង មិនឃើញអ្វីមួយឡើយ ម្នាលគហបតី អរិយសាវ័ក តែងពិចារណាដូច្នេះថា ព្រះមានព្រះភាគ ទ្រង់សម្ដែងហើយថា កាមទាំងឡាយ មានឧបមាដោយយល់សប្ដិ មានទុក្ខដក់ថ្នក់ផង កាលនោះ មានបុរសជាគម្រប់ពីរ ជាអ្នកត្រូវការដោយផ្លែស្វែងរកផ្លែ ត្រាច់ទៅស្វែងរកផ្លែ ក៏កាន់យកដឹងដ៏មុតដើរមកដល់ បុរសនោះចូលទៅកាន់ដងព្រៃនោះ ហើយឃើញនូវដើមឈើនោះ មានផ្លែផ្អែមផង មានផ្លែច្រើនផងទើបបុរសនោះគិតយ៉ាងនេះថា ឈើនេះឯង មានផ្លែផ្អែមផង មានផ្លែច្រើនផង សូម្បីផ្លែណាមួយ ក៏មិនជ្រុះចុះលើផែនដីឡើយ ឯអាត្មាអញ មិនចេះឡើងដើមឈើឡើយ បើដូច្នោះ មានតែអាត្មាអញកាប់ដើមឈើនេះត្រង់គល់ ហើយទំពាស៊ីត្រាតែឆ្អែតផង ដក់ថ្នក់ផង លុះបុរសនោះគិតហើយ ក៏កាប់ដើមឈើនោះត្រង់គល់ម្នាលគហបតី អ្នកសម្គាល់សេចក្ដីនោះថាដូចម្ដេច បុរសដែលឡើងដើមឈើមុនគេនោះ បើមិនចុះមកដោយរហ័សទេ ដើមឈើនោះកាលរលំចុះ គប្បីបំបាកដៃបំបាក់ជើង បំបាក់អវយវៈតូចធំណានីមួយ របស់បុរសនោះ បុរសនោះ គប្បីដល់នូវសេចក្ដីស្លាប់ ឬសេចក្ដីទុក្ខជិតនឹងស្លាប់ ព្រោះផ្លែឈើ នោះជាហេតុ មែនឬទេ។ ព្រះករុណាព្រះអង្គ។ ម្នាលគហបតី អរិយសាវ័ក តែងពិចារណាដូច្នេះថា ព្រះមានព្រះភាគ ទ្រង់សម្ដែងហើយថា កាមទាំងឡាយ មានឧបមាដោយផ្លែឈើ មានទុក្ខច្រើន មានសេចក្ដីចង្អៀតចង្អល់ច្រើន ទោសមានច្រើនប្រការ ក្នុងកាមទាំងនេះយ៉ាងនោះឯង អរិយសាវ័កឃើញសេចក្ដីនេះតាមពិត ដោយប្រាជ្ញាដ៏ប្រពៃយ៉ាងនេះហើយ ក៏លះបង់ឧបេក្ខា ដែលមានសភាពផ្សេងគ្នា អាស្រ័យអារម្មណ៍មានសភាពផ្សេងគ្នា ហើយចម្រើនឧបេក្ខា ដែលមានសភាពតែមួយ អាស្រ័យអារម្មណ៍មានសភាពតែមួយ និងឧបេក្ខាជាទីរលត់ទៅនៃឧបាទានជាលោកាមិសៈ មិនមានសេសសល់ដោយប្រការទាំងពួង។</p>
        <p><a class='ref km' id='km54' href='#km54'>៥៤</a>ម្នាលគហបតី អរិយសាវ័កនោះឯង អាស្រ័យសេចក្ដីបរិសុទ្ធនៃសតិ ដែលកើតអំពីឧបេក្ខាដ៏ប្រសើរនេះ​ឯង ហើយរលឹកនូវបុព្វនិវាសច្រើនប្រការ គឺរលឹកបាន ១ជាតិខ្លះ ២ជាតិខ្លះ។ បេ។ រលឹកនូវបុព្វេនិវាសច្រើនប្រការ ព្រមទាំងអាការព្រមទាំងឧទ្ទេស ដោយប្រការដូច្នេះ។ ម្នាលគហបតី អរិយសាវ័កនោះឯង អាស្រ័យសេចក្ដីបរិសុទ្ធិនៃសតិ ដែលកើតអំពីឧបេក្ខាដ៏ប្រសើរនេះឯង ហើយឃើញពួកសត្វដែលច្យុត កើតឡើង ជាសត្វថោកទាប ឧត្តម មានវណ្ណៈល្អ មានវណ្ណៈអាក្រក់ មានគតិល្អ មានគតិអាក្រក់។ បេ​ ។ ក៏ដឹងច្បាស់នូវពួកសត្វ ដែលប្រព្រឹត្តទៅតាមកម្មដោយទិព្វចក្ខុដ៏បរិសុទ្ធ កន្លងហួសចក្ខុរបស់មនុស្សសម័ញ្ញ។ ម្នាលគហបតី អរិយសាវ័កនោះឯង អាស្រ័យនូវសេចក្ដីបរិសុទ្ធនៃសតិ ដែលកើតអំពីឧបេក្ខាដ៏ប្រសើរនេះឯងហើយធ្វើឲ្យជាក់ច្បាស់ដោយបញ្ញាដ៏ឧត្តម ដោយខ្លួនឯងក្នុងបច្ចុប្បន្ន នឹងបានដល់ចេតោវិមុត្តិ ដែលមិនមានអាសវៈ ព្រោះអស់ទៅនៃអាសវៈ ព្រោះអស់ទៅនៃអាសវៈទាំងឡាយ ហើយសម្រេចសម្រាន្ដនៅ ដោយឥរិយាបថទាំង៤។</p>
        <p><a class='ref km' id='km55' href='#km55'>៥៥</a>ម្នាលគហបតី ការផ្ដាច់បង់ជំនួញ ដោយសព្វគ្រប់ដោយប្រការទាំងពួងក្នុងអរិយវិន័យ តែងមានដោយហេតុមានប្រមាណបុណ្ណេះ ម្នាលគហបតី អ្នកសម្គាល់សេចក្ដីនោះ ដូចម្ដេច ការផ្ដាច់បង់ជំនួញ ដោយសព្វគ្រប់ ដោយប្រការទាំងពួង ក្នុងអរិយវិន័យ ដោយសភាពយ៉ាងណា អ្នកបានឃើញការផ្ដាច់បង់ជំនួញមានសភាពយ៉ាងនោះ ក្នុងខ្លួនដែរឬ។ បពិត្រព្រះអង្គដ៏ចម្រើន ខ្ញុំព្រះអង្គណាក្ដី ការផ្ដាច់បង់ជំនួញដោយសព្វ​គ្រប់ ដោយប្រការទាំងពួង ក្នុងអរិយវិន័យណាក្ដី បពិត្រព្រះអង្គដ៏ចម្រើន បណ្ដាសភាវៈទាំងពីរនោះ ខ្ញុំព្រះអង្គធ្លាយចាកការផ្ដាច់បង់ជំនួញដោយសព្វគ្រប់ ដោយប្រការទាំងពួង ក្នុងអរិយវិន័យនេះហើយ បពិត្រព្រះអង្គដ៏ចម្រើន ព្រោះថា កាលពីដើមខ្ញុំព្រះអង្គបានសម្គាល់នូវពួកបរិព្វាដក មានលទ្ធិផ្សេងដែលមិនមែនជាបុរសអាជានេយ្យពិត ថាជាបុរសអាជានេយ្យ ញ៉ាំងបុគ្គលដែលមិនមែនជាបុរសអាជានេយ្យពិត ឲ្យបរិភោគភោជន សម្រាប់បុរសអាជានេយ្យ តាំងបុគ្គលដែលមិនមែនជាបុរសជាបុរសអាជានេយ្យពិត ឲ្យតាំងនៅក្នុងទីជាបុរសអាជានេយ្យវិញ ញ៉ាំងភិក្ខុដែលជាបុរសអាជានេយ្យពិត ឲ្យបរិភោគភោជន សម្រាប់បុរសមិនមែនជាអាជានេយ្យវិញ តាំងភិក្ខុដែលជាបុរសអាជានេយ្យពិត ក្នុងទីនៃបុរសមិនមែនជាអាជានេយ្យ បពិត្រព្រះអង្គដ៏ចម្រើន ក៏ឥឡូវនេះ ខ្ញុំព្រះអង្គស្គាល់ពួកបរិព្វាដកមានលទ្ធិផ្សេង ដែលមិនមែនជាបុរសអាជានេយ្យពិត ថាមិនមែនជាបុរសអាជានេយ្យ និងញ៉ាំងបុគ្គលដែលមិនមែនជាបុរសអាជានេយ្យពិត ឲ្យបរិភោគភោជន សម្រាប់បុរសមិនមែនជាអាជានេយ្យ និងតាំងបុគ្គលដែលមិនមែនជាបុរសអាជានេយ្យពិត ក្នុងទីនៃបុគ្គលមិនមែនជាបុរសអាជានេយ្យ បពិត្រព្រះអង្គដ៏ចម្រើន មួយយ៉ាងទៀត ខ្ញុំព្រះអង្គស្គាល់ភិក្ខុទាំងឡាយ ដែលជាបុរសអាជានេយ្យពិត ថាជាបុរសអាជានេយ្យ និងញ៉ាំងភិក្ខុ ដែលជាបុរសអាជានេយ្យពិត ឲ្យបរិភោគភោជន សម្រាប់បុរសអាជានេយ្យនិងតាំងភិក្ខុដែលជាបុរសអាជានេយ្យ ក្នុងទីនៃបុរសអាជានេយ្យ បពិត្រព្រះអង្គដ៏ចម្រើន ព្រះមានព្រះភាគ ទ្រង់បានធ្វើ់សេចក្ដីស្រឡាញ់ចំពោះពួកសមណៈ សេចក្ដីជ្រះថា្លចំពោះសមណៈ សេចក្ដីគោរពចំពោះពួកសមណៈ ឲ្យកើតដល់ខ្ញុំព្រះអង្គហើយហ្ន៎បពិត្រព្រះអង្គដ៏ចម្រើន ពីរោះណាស់ បពិត្រព្រះអង្គដ៏ចម្រើន ពីរោះណាស់ បពិត្រព្រះអង្គដ៏ចម្រើន ធម៌ដែលព្រះអង្គសម្ដែងហើយដោយអនេកបរិយាយយ៉ាងនេះ (ភ្លឺច្បាស់ណាស់) ដូចជាបុរសចាប់បើករបស់ដែលគេផ្កាប់ចុះឲ្យថ្លាឡើង ​ ឬដូចជាបុរសបើកបង្ហាញរបស់ដែលគេលាក់បិទបាំង ឬក៏ដូចជាបុរសប្រាប់ផ្លូវដល់អ្នកវង្វេងទិសពុំនោះដូចជាគេកាន់ប្រទីបទ្រោលបំភ្លឺ ក្នុងទីងងឹតដោយគិតថា មនុស្សអ្នកមានចក្ខុមើលឃើញរូបទាំងឡាយបាន បពិត្រព្រះអង្គដ៏ចម្រើន ខ្ញុំព្រះអង្គនេះ សូមដល់នូវព្រះមានព្រះភាគផង ព្រះធម៌ផង ព្រះសង្ឃផង ជាទីពឹង ទីរឭក សូមព្រះមានព្រះភាគជ្រាបនូវខ្ញុំព្រះអង្គជាឧបាសកដល់នូវសរណៈ ស្មើដោយជីវិត ក្នុងថ្ងៃនេះជាដើម។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>