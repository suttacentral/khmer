<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn3.17' lang='km'>
        <header>
            <ul>
            </ul>
            <h1>បឋមអប្បមាទសូត្រ ទី ៧</h1>
        </header>
        <p><a class='ref km' id='km382' href='#km382'>៣៨២</a>ទៀបក្រុងសាវត្ថី . . . លុះព្រះបាទបសេនទិកោសលគង់ក្នុងទីសមគួរ​ហើយ ទ្រង់ត្រាស់នឹងព្រះមានព្រះភាគដូច្នេះថា ធម៌តែមួយដែលឲ្យសម្រេចប្រយោជន៍ទាំងពីរ គឺប្រយោជន៍ក្នុងលោកនេះ​​​​ ​១​ ប្រយោជន៍ក្នុងលោកខាងមុខ ១​ ​មានដែរឬ ព្រះអង្គ ។​​ ព្រះអង្គត្រាស់ថា ធម៌តែមួយដែលឲ្យសម្រេចប្រយោជន៍ទាំងពីរ គឺ ប្រយោជន៍ក្នុងលោកនេះ​​​​ ​១​ ប្រយោជន៍ក្នុងលោកខាងមុខ ១​ ​មានដែរ មហារាជ ។ បពិត្រព្រះអង្គដ៏ចម្រើន ធម៌តែមួយ ដែលឲ្យសម្រេចប្រយោជន៍ទាំងពីរ គឺ ប្រយោជន៍ក្នុងលោកនេះ​​​​ ​១​ ប្រយោជន៍ក្នុងលោកខាងមុខ ១​ ​តើដូចម្ដេចខ្លះ ។ </p>
        <p><a class='ref km' id='km383' href='#km383'>៣៨៣</a>ព្រះអង្គត្រាស់ថា បពិត្រមហារាជ ធម៌តែមួយ គឺអប្បមាទធម៌ តែងឲ្យសម្រេចប្រយោជន៍ទាំងពីរ គឺប្រយោជន៍ក្នុងលោកនេះ​​​​ ​១​ ប្រយោជន៍ក្នុងលោកខាងមុខ ១​ ។ បពិត្រមហារាជ ដានជើងណាមួយនៃពួកសត្វដែលដើរលើផែនដី ដានជើងទាំងអស់នោះ រមែងប្រជុំចុះក្នុងដានជើងដំរី ដានជើងដំរីប្រាកដជាធំជាងដានជើងសត្វ ទាំង អម្បាលនោះ ព្រោះថា ដានជើងដំរី ជាដានជើងធំ យ៉ាងណាមិញ បពិត្រមហារាជ ធម៌ តែមួយ គឺអប្បមាទធម៌ តែងឲ្យសម្រេចប្រយោជន៍ទាំងពីរ គឺប្រយោជន៍ក្នុងលោកនេះ​​​​ ​១​ ប្រយោជន៍ក្នុងលោកខាងមុខ ១​ យ៉ាងនោះឯង ។ </p>
        <p><a class='ref km' id='km384' href='#km384'>៣៨៤</a>ព្រះមានព្រះភាគ បានត្រាស់ភាសិតនេះ ។ បេ ។</p>
        <p>បុគ្គល​ កាលប្រាថ្នានូវ​អាយុ ភាពជាអ្នកមិនមានរោគ សម្បុរកាយ ឋានសួគ៌ ត្រកូលខ្ពស់ និង​សេចក្ដី​​ត្រេកអរទាំងឡាយដ៏លើសលុប តៗទៅ (គួរតែធ្វើសេចក្ដី​មិន​ប្រមាទ) បណ្ឌិតទាំងឡាយ តែងសរសើរ សេចក្ដីមិនប្រមាទ ក្នុងបុញ្ញកិរិយាវត្ថុ​ទាំងឡាយ បណ្ឌិតជាអ្នកមិនប្រមាទ តែងបានប្រយោជន៍ទាំងពីរ គឺប្រយោជន៍ណាក្នុងបច្ចុប្បន្នក្ដី ប្រយោជន៍ណាដែលមានក្នុងបរលោកក្ដី ធីរជន ឈ្មោះថាបណ្ឌិត ព្រោះការបាននូវប្រយោជន៍ទាំងពីរនោះ ។ </p>
        <footer>
            <p>Copyright and other metadata goes here.</p>
        </footer>
    </article>
</body>
</html>