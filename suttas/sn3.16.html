<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn3.16' lang='km'>
        <header>
            <ul>
            </ul>
            <h1>ធីតុសូត្រ ទី ៦</h1>
        </header>
        <p><a class='ref km' id='km380' href='#km380'>៣៨០</a>សាវត្ថីនិទាន ។ គ្រានោះឯង ព្រះបាទបសេនទិកោសល ស្ដេចចូលទៅគាល់ព្រះមានព្រះភាគ លុះចូលទៅដល់ ថ្វាយបង្គំព្រះមានព្រះភាគហើយ ទ្រង់គង់នៅក្នុងទីសមគួរ ។​ លំដាប់នោះ បុរសម្នាក់ ចូលទៅគាល់ព្រះបាទបសេនទិកោសល លុះចូលទៅដល់ហើយ ខ្សឹបទូលព្រះបាទបសេនទិកោសលថា បពិត្រព្រះសម្មតិទេព ព្រះនាងមល្លិកាទេវី ប្រសូតព្រះរាជធីតាហើយ ។ កាលបើបុរសនោះ ក្រាបបង្គំទូលយ៉ាងនេះ ហើយ ព្រះបាទបសេនទិកោសល ក៏មានព្រះហឫទ័យអាក់អន់ ។ </p>
        <p><a class='ref km' id='km381' href='#km381'>៣៨១</a>លុះព្រះមានព្រះភាគ ទ្រង់ជ្រាបថា ព្រះបាទបសេនទិកោសល មានព្រះហឫទ័យអាក់អន់ហើយ ទើបត្រាស់នូវគាថាទាំងឡាយនេះក្នុងវេលានោះថា</p>
        <p>បពិត្រព្រះអង្គ ជាធំជាងជន សូមព្រះអង្គចិញ្ចឹមតែស្រ្ដីមួយពួកដែលមានបញ្ញា មាន​​​​​សីល មានម្ដាយក្មេកនិងឪពុកក្មេកដូចជាទេព្ដា ជាអ្នកធ្វើវត្តដល់ប្ដី ជាស្រ្ដីប្រសើរ បពិត្រព្រះអង្គជាធំក្នុងទិស បុរសណា កើតចាកស្រ្ដីនោះ បុរស​​នោះជាអ្នកក្លៀវក្លា ឯបុត្តនៃភរិយា​ល្អប្រាកដដូច្នេះ តែងប្រៀនប្រដៅ​នូវ​ជន​​ដែលនៅក្នុងដែនបាន ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>