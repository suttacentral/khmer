<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn10.1' lang='km'>
        <header>
            <ul>
                <li>យក្ខ​សំយុត្ត</li>
            </ul>
            <h1>ឥន្ទកសូត្រ ទី ១</h1>
        </header>
        <p><a class='ref km' id='km២៨០' href='#km២៨០'>២៨០</a>ខ្ញុំ​បាន​ស្ដាប់​មក យ៉ាង​នេះ។ សម័យ​មួយ ព្រះមានព្រះភាគ ទ្រង់​គង់​នៅ​ក្នុង​លំនៅ របស់​យក្ស​ឈ្មោះ​ឥន្ទកៈ នា​ភ្នំ​ឥន្ទកូដ ជិត​ក្រុង​រាជគ្រឹះ។</p>
        <p><a class='ref km' id='km២៨១' href='#km២៨១'>២៨១</a>លំដាប់​នោះ​ឯង ឥន្ទក​យក្ស បាន​ចូល​ទៅ​គាល់​ព្រះ​មាន​ព្រះ​ភាគ លុះ​ចូល​ទៅ​ដល់​ហើយ ក៏​ពោល​គាថា នឹង​ព្រះ​មាន​ព្រះ​ភាគ​ថា</p>
        <p>ព្រះពុទ្ធ​ទាំងឡាយ មិន​ពោល​នូវ​រូប​ថា​ជីវិត​ទេ ចុះ​សត្វ​នេះ បាន​សរីរៈ​នេះ ដោយ​ហេតុ​ដូចម្ដេច ឆ្អឹង​និង​ដុំ​សាច់ ថ្លើម របស់​សត្វ​នោះ បាន​មក​ពី​ណា ចុះ​សត្វ​នេះ ឋិត​នៅ​ក្នុង​គភ៌​ដូចម្ដេច។</p>
        <p><a class='ref km' id='km២៨២' href='#km២៨២'>២៨២</a>ព្រះអង្គ​ត្រាស់​ថា កលល​រូប​កើត​ជា​ដំបូង ត​ពី​កលល​រូប​មក កើត​ជា​អម្ពុទ​រូប ត​ពី​អម្ពុទ​រូប​មក កើត​ជា​បេសិ​រូប ត​ពី​បេសិ​រូប​មក កើត​ជា​ឃន​រូប ត​ពី​ឃន​រូប​មក កើត​ជា​សាខា​រូប ត​មក​ទៀត ទើប​កើត សក់ រោម ក្រចក ឯ​មាតា​របស់​សត្វ​នោះ បរិភោគ​ភោជន​ណា ទោះ​បាយ​ក្ដី ទឹក​ក្ដី សត្វ​នោះ​ដែល​ឋិត​នៅ ក្នុង​ផ្ទៃ​នៃ​មាតា​នោះ ក៏​ញ៉ាំង​អត្តភាព​ឲ្យ​ប្រព្រឹត្ត​ទៅ ដោយ​ភោជន​នោះ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>