<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn11.21' lang='km'>
        <header>
            <ul>
                <li>សក្ក​បញ្ចកៈ</li>
            </ul>
            <h1>ឃត្វា​សូត្រ ទី ១</h1>
        </header>
        <p><a class='ref km' id='km៤២២' href='#km៤២២'>៤២២</a>សម័យ​មួយ ព្រះមានព្រះភាគ ទ្រង់​គង់​នៅក្នុង​វត្ត​ជេតពន របស់​អនាថបិណិ្ឌក​សេដី្ឋ ជិត​ក្រុង​សាវត្ថី។ គ្រា​នោះ​ឯង​សក្កទេវានមិន្ទ ចូល​ទៅ​គាល់​ព្រះមានព្រះភាគ លុះ​ចូល​ទៅ​ដល់ ក៏​ថ្វាយបង្គំ​ព្រះមានព្រះភាគ ហើយ​ឋិត​ក្នុង​ទី​សមគួរ។</p>
        <p><a class='ref km' id='km៤២៣' href='#km៤២៣'>៤២៣</a>លុះ​សក្កទេវានមិន្ទ ឋិត​ក្នុង​ទី​ដ៏​សមគួរ​ហើយ ទើប​ក្រាបទូល​ព្រះមានព្រះភាគ ដោយ​គាថា ថា</p>
        <p>បុគ្គល​សម្លាប់​អ្វី ទើប​ដេក​ជា​សុខ សម្លាប់​អ្វី ទើប​មិន​សោកសៅ បពិត្រ​ព្រះ​គោតម ព្រះអង្គ​គាប់​ព្រះ​ហឫទ័យ ចំពោះ​ការ​សម្លាប់​ធម៌​អ្វី ដែល​ជា​ធម៌​ឯក។</p>
        <p><a class='ref km' id='km៤២៤' href='#km៤២៤'>៤២៤</a>ព្រះមានព្រះភាគ​ត្រាស់​ថា បុគ្គល​សម្លាប់​សេចក្ដី​ក្រោធ​បាន ទើប​ដេក​ជា​សុខ សម្លាប់​សេចក្ដី​ក្រោធ​បាន​ទើប​មិន​សោកសៅ ម្នាល​វាសវៈ ពួក​ព្រះ​អរិយៈ តែង​សរសើរ​ការ​សម្លាប់​សេចក្ដី​ក្រោធ ដែល​មាន​គល់​ជា​ពិស​មាន​ចុង​ដ៏​ផ្អែម ព្រោះថា បុគ្គល​សម្លាប់​ សេចក្ដី​ក្រោធ​នោះ​បាន ទើប​មិន​សោកសៅ​ឡើយ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>