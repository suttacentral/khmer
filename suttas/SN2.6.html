<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='SN2.6' lang='km'>
        <header>
            <ul>
            </ul>
            <h1>កាមទសូត្រ ទី ៦</h1>
        </header>
        <p><a class='ref km' id='km២៣៤' href='#km២៣៤'>២៣៤</a>កាមទទេវបុត្ត ឋិតនៅក្នុងទីសមគួរហើយ បានពោលនឹងព្រះមាន​ព្រះ​ភាគ​​​​​​​ដូច្នេះ​​ថា បពិត្រព្រះមានព្រះភាគ កាលធ្វើសមណធម៌ បុគ្គលធ្វើបានដោយកម្រ បពិត្រ​​​​​ព្រះមានព្រះភាគ ការធ្វើសមណធម៌ បុគ្គលធ្វើបានដោយកម្រក្រៃពេក ។</p>
        <p>(ព្រះមានព្រះភាគត្រាស់ថា ម្នាលកាមទៈ) លុំតែជនទាំង ឡាយប្រកប ដោយសេក្ខសីល មានសភាពជាអ្នកខ្ជាប់ខ្ជួន ទើបធ្វើសមណធម៌ ដែល​​បុគ្គលធ្វើបានដោយកម្រ សេចក្តីសន្តោសរបស់បុគ្គល ចូលដល់នូវភាពជាបុគ្គលគ្មានផ្ទះ ជាគុណជាតិនាំមកនូវសេចក្តីសុខ ។</p>
        <p><a class='ref km' id='km២៣៥' href='#km២៣៥'>២៣៥</a>កាមទទេវបុត្ត ក្រាបបង្គំទូលថា បពិត្រព្រះមានព្រះភាគ សេចក្តីសន្តោស​នេះ បុគ្គលបានដោយកម្រ ។</p>
        <p>(ព្រះមានព្រះភាគត្រាស់ថា ម្នាលកាមទៈ) លុះតែចិត្តរបស់ពួកជនដែលត្រេកអរ ក្នុងភាវនាទាំងយប់ទាំងថ្ងៃ ត្រេកអរ ក្នុងធម៌ជាគ្រឿងចូលទៅជិត ញ៉ាំងចិតឲ្យស្ងប់ ទើបបាននូវសេចក្តីសន្តោស ដែលបុគ្គលបានដោយកម្រ​ ។</p>
        <p><a class='ref km' id='km២៣៦' href='#km២៣៦'>២៣៦</a>កាមទទេវបុត្ត ក្រាបបង្គំទូលថា បពិត្រព្រះមានព្រះភាគ ចិត្តនេះបុគ្គល​តម្កល់បានដោយកម្រ ។</p>
        <p>(ព្រះមានព្រះភាគត្រាស់ថា​ ម្នាលកាមទៈ) លុះតែពួកជនណាជាអរិយៈ ត្រេកអរការរម្ងាប់នូវឥន្ទ្រីយ កាត់នូវបណ្តាញនៃមច្ចុបាន ម្នាលកាមទៈ ពួកជននោះ ទើបតម្កល់នូវចិត្តដែលបុគ្គលតម្កល់បានដោយកម្រ ។</p>
        <p><a class='ref km' id='km២៣៧' href='#km២៣៧'>២៣៧</a>កាមទទេវបុត្ត ក្រាបបង្គំទូលថា បពិត្រព្រះមានព្រះភាគ ផ្លូវមិនរាបស្មើ​បុគ្គលទៅបានដោយកម្រ ។</p>
        <p>ព្រះមានព្រះភាគថា​ ម្នាលកាមទៈ លុះតែពួកអរិយជន ទើបទៅក្នុងផ្លូវមិនរាប ស្មើដែលបុគ្គលទៅបានដោយកម្រ ពួកជនមិនមែនជាអរិយៈ តែងមានក្បាល សំយុងចុះ ធ្លាក់ទៅក្នុងផ្លូវដ៏មិនរាបស្មើ ឯផ្លូវដ៏រាបស្មើ ជាផ្លូវសម្រាប់តែពួកអរិយជន ព្រោះថា ពួកអរិយជន តែងប្រព្រឹត្តស្មើក្នុងផ្លូវដ៏មិនរាបស្មើបាន ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>