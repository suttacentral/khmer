<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn1.40' lang='km'>
        <header>
            <ul>
            </ul>
            <h1>ទុតិយបជ្ជុន្នធីតុសូត្រ ទី​ ១០</h1>
        </header>
        <p><a class='ref km' id='km១៣៥' href='#km១៣៥'>១៣៥</a>ខ្ញុំបានស្ដាប់មក យ៉ាងនេះ ។​ សម័យមួយ​ ព្រះមានព្រះភាគ ទ្រង់គង់នៅក្នុងកូដាគារសាលា នាមហាវ័ន ជិតក្រុងវេសាលី ។ គ្រានោះ​ កាលដែលវេលារាត្រី បឋមយាមកន្លងទៅហើយ ទេវតាឈ្មោះចុល្លកោក-នទា ជាធីតានៃបជ្ជុន្នទេវរាជ មាន​រស្មី​​ដ៏ល្អ​ ញ៉ាំងមហាវ័នទាំងមូលឲ្យភ្លឺស្វាង​ ចូលទៅគាល់ព្រះមានព្រះភាគ លុះចូលទៅ​ដល់ ក៏អភិវាទព្រះមានព្រះភាគ​ ហើយឋិតនៅក្នុងទីដ៏សមគួរ ។​</p>
        <p><a class='ref km' id='km១៣៦' href='#km១៣៦'>១៣៦</a>លុះទេវតាឈ្មោះចុល្លកោកនទា ជាធីតានៃបជ្ជុន្នទេវរាជ ឋិតនៅក្នុងទីដ៏សមគួរហើយ បានពោលនូវគាថាទាំងនេះ ក្នុងសំណាក់នៃព្រះមានព្រះភាគថា</p>
        <p>ទេវតាឈ្មោះកោកនទា ជាធីតានៃបជ្ជុន្នទេវរាជ មានរស្មីដ៏ភ្លឺ ដូចជាផ្លេកបន្ទោរ មកហើយក្នុងទីនេះ កាលនមស្ការព្រះពុទ្ធព្រះធម៌ (និងព្រះសង្ឃ) បានពោលនូវគាថានេះ ដ៏ប្រកប ដោយអត្ថថា </p>
        <p>ខ្ញុំម្ចាស់ក៏ត្រូវចែកនូវគាថានោះ ដោយបរិយាយដ៏ច្រើនប្រការធម៌បែបនោះ ខ្ញុំម្ចាស់នឹងសំដែងនូវសេចក្តីយ៉ាងសង្ខេប ធម៌ទាំងប៉ុន្មាននោះ ខ្ញុំម្ចាស់បាន​រៀន​ដោយ​​​ចិត្ត (ជ្រះថ្លា)</p>
        <p>បុគ្គលមិនគប្បីធ្វើបាប ដោយកាយវាចារចិត្ត​ បុគ្គលគប្បីលះបង់នូវកង្វល់ ក្នុង​លោកទាំងពួង គប្បីលះបង់នូវកាមទាំង ឡាយ គប្បីជាអ្នកមានសតិនិងសម្ប​​​ជញ្ញៈ មិនគប្បីសេពអំពើឥតប្រយោជន៍ ដែលនាំមកនូវសេចក្ដីទុក្ខ ។</p>
        <p>ចប់ សតុល្លប្បកាយិកវគ្គ ទី ៤</p>
        <p>បញ្ជីរឿងក្នុងសតុល្លប្បកាយិកវគ្គនោះ គឺ</p>
        <p>សព្ភិសូត្រ ១ មច្ឆរិសូត្រ ១ សាធុសូត្រ ១ នសន្តិសូត្រ ១ ឧជ្ឈានសញ្ញិសូត្រ ១ សទ្ធាសូត្រ ១ សមយសូត្រ ១ សកលិក-សូត្រ ១ បជ្ជុន្នធិតុ សូត្រ ២ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>