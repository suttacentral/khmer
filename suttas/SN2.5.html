<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='SN2.5' lang='km'>
        <header>
            <ul>
            </ul>
            <h1>ទាមលិសូត្រ ទី ៥</h1>
        </header>
        <p><a class='ref km' id='km231' href='#km231'>២៣១</a>ព្រះមានព្រះភាគទ្រង់គង់ក្នុងអារាម ជិតក្រុងសវត្ថី…គ្រានោះ កាល​វេលា​​​​​​រាត្រីបឋមយាម កន្លងហើយ ទាមលិទេវបុត្តមានរស្មីដ៏ល្អ ញ៉ាំងវត្តជេតពនទាំង​មូល​​​​​​ ឲ្យភ្លឺ​ក៏ចូលទៅគាល់ព្រះមានព្រះភាគ លុះចូលទៅដល់ហើយ ថ្វាយបង្គំព្រះមានព្រះភាគ ហើយឋិតនៅក្នុងសមគួរ ។</p>
        <p><a class='ref km' id='km232' href='#km232'>២៣២</a>លុះទាមលិទេវបុត្ត ឋិតនៅក្នុងទីសមគួរហើយ បានពោលគាថានេះ ក្នុង​សំណាក់នៃព្រះមានព្រះភាគថា</p>
        <p>សេចក្តីព្យាយាមនុ៎ះ ព្រាហ្មណ៍អ្នកមិនខ្ជិលច្រអូស គួរធ្វើដោយកិរិយា​ លះបង់នូវកាមទាំងឡាយ ព្រាហ្មណ៍មិនបា្រថ្នានូវភព ដោយហេតុនោះទេ ។</p>
        <p><a class='ref km' id='km233' href='#km233'>២៣៣</a>(ព្រះមានព្រះភាគត្រាស់ថា ម្នាលទាមលិ) កិច្ចរបស់ព្រាហ្មណ៍ មិនមានទេ ព្រោះថាព្រាហ្មណ៍មានកិច្ចធ្វើរួចហើយ សត្វមិនបាននូវទីពឹង ក្នុងស្ទឹងទាំងឡាយ ដរាបណា រមែងឃ្វាងចាកដំណើរទាំងពួងដរាបនោះ លុះតែសត្វនោះបាននូវទីពឹងផង ឋិតនៅលើគោកផង ទើបមិនឃ្វាង ជាអ្នកដល់នូវត្រើយ មែនពិត ម្នាលទាមលិ នេះ ឧបមាដូចជាព្រាហ្មណ៍ ជាខីណាស្រព មានបា្រជា្ញចាស់ ជាអ្នកមានឈាន ដល់ហើយនូវទីបំផុត​​ នៃជាតិនិងមរណៈជាអ្នកដល់នូវត្រើយមែនពិត ឥតឃ្វាងដូច្នោះ​​​​​ឯង ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>