<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn11.8' lang='km'>
        <header>
            <ul>
            </ul>
            <h1>វិរោចន​អសុរិន្ទ​សូត្រ ទី ៨</h1>
        </header>
        <p><a class='ref km' id='km369' href='#km369'>៣៦៩</a>សម័យ​មួយ ព្រះមានព្រះភាគ ទ្រង់​គង់​នៅ​ក្នុង​វត្ត​ជេតពន របស់​​អនាថ​បិណ្ឌិក​សេដ្ឋី ជិត​ក្រុង​សាវត្ថី។ សម័យ​នោះ​ឯង ព្រះមានព្រះ​ភាគ​​​ ទ្រង់​គង់​សម្រាក​ក្នុង​វេលា​ថ្ងៃ ទ្រង់​សម្ងំ (ក្នុង​សមាបត្តិ)។ គ្រា​នោះ​ឯង សក្កទេវានមិន្ទ​និង​វិរោចន​អសុរិន្ទ បាន​ចូល​ទៅ​គាល់​ព្រះមានព្រះភាគ លុះ​ចូល​ទៅ​ដល់​ហើយ ក៏​ឈរ​ផ្អែក​នឹង​សន្លឹក​ទ្វារ​ម្ខាង​ម្នាក់។</p>
        <p><a class='ref km' id='km370' href='#km370'>៣៧០</a>លំដាប់​នោះ​ឯង វិរោចនអសុរិន្ទ បាន​ពោល​គាថា​នេះ ក្នុង​សំណាក់​ព្រះមានព្រះភាគ​ថា</p>
        <p>បុគ្គល​ជា​បុរស (កូន​ប្រុស) ត្រូវ​តែ​ខំប្រឹង​ឲ្យ​ទាល់តែ​សម្រេច​ប្រយោជន៍ ព្រោះថា បុគ្គល​ជា​បុរស​ឈ្មោះ​ថា​ជា​ប្រយោជន៍​សម្រេច​ល្អ​ហើយ នេះ​ជា​ពាក្យ​របស់​វិរោចអសុរិន្ទ។</p>
        <p><a class='ref km' id='km371' href='#km371'>៣៧១</a>ព្រះមានព្រះភាគ​ត្រាស់​ថា បុគ្គល​ជា​បុរស​ត្រូវតែ​ខំប្រឹង​ឲ្យ​ទាល់តែ​សម្រេច​ប្រយោជន៍ ប្រយោជន៍​ទាំងឡាយ (របស់​បុរស) ឈ្មោះថា សម្រេច​ល្អ​ហើយ ប៉ុន្តែ​ប្រយោជន៍​អ្វី ឲ្យ​ក្រៃលែង​ជា​ជាង​ខន្តិ មិន​មាន​ទេ។</p>
        <p><a class='ref km' id='km372' href='#km372'>៣៧២</a>វិរោចន​អសុរិន្ទ​តប​ថា ពួក​សត្វ​ទាំងអស់ មាន​ប្រយោជន៍​សម្រេច​ហើយ តាម​សមគួរ​ដល់​ការងារ​នោះៗ គ្រឿង​បរិភោគ របស់​ពួក​សត្វ​ទាំងអស់ មាន​ការ​ផ្សំ ត្រូវ​ទុក​ជា​សំខាន់​បំផុត ប្រយោជន៍​ទាំងឡាយ (របស់​បុរស) ឈ្មោះថា​សម្រេច​ល្អ​ហើយ នេះ​ជា​ពាក្យ​របស់​វិរោចអសុរិន្ទ។</p>
        <p><a class='ref km' id='km373' href='#km373'>៣៧៣</a>ព្រះមានព្រះភាគ​ត្រាស់ថា ពួក​សត្វ​ទាំងអស់ មាន​ប្រយោជន៍​សម្រេច​ហើយ តាម​សមគួរ​ដល់​ ការងារ​នោះៗ គ្រឿង​​​​បរិភោគ​របស់​សព្វ​សត្វ មាន​ការ​ផ្សំ ត្រូវ​ទុក​ជា​សំខាន់​បំផុត ប្រយោជន៍​ទាំងឡាយ (របស់​បុរស) ឈ្មោះ​ថា​សម្រេច​ល្អ​ហើយ ប៉ុន្តែ​ប្រយោជន៍​អ្វី ឲ្យ​ក្រៃលែង​ជាងខន្តិ មិន​មាន​ទេ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>