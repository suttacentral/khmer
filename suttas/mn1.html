<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn1' lang='km'>
        <header>
            <ul>
                <li>ភាគ២០</li>
                <li>មូលបរិយាយវគ្គ</li>
            </ul>
            <p>សូមនមស្ការថ្វាយបង្គំ ចំពោះព្រះមានព្រះភាគ ជាអរហន្តសម្មាសម្ពុទ្ធព្រះអង្គនោះ ។</p>
            <h1>មូលបរិយាយសូត្រ ទី ១</h1>
        </header>
        <p><a class='ref km' id='km1' href='#km1'>១</a>ខ្ញុំបានស្តាប់មកយ៉ាងនេះ ។ សម័យមួយ ព្រះមានព្រះភាគទ្រង់គង់ ក្រោមម្លប់សាលរាជព្រឹក្ស ក្នុងសុភគវ័ន (ព្រៃជាទីត្រេកអរនៃជនច្រើន) ជិត​ក្រុង​ឧក្កដ្ឋា​ ។ ក្នុងសម័យនោះឯង ព្រះមានព្រះភាគទ្រង់ត្រាស់​ហៅ​ភិក្ខុ​ទាំង​ឡាយ​​ថា ម្នាលភិក្ខុទាំងឡាយ ដូច្នេះ ។ ភិក្ខុទាំងនោះទទួល​ព្រះ​ពុទ្ធ​ដី​កា​ នៃ​ព្រះមានព្រះភាគថា បពិត្រព្រះអង្គដ៏ចម្រើន។ ព្រះមានព្រះភាគទ្រង់​ត្រាស់​ដូច្នេះ​​​​ថា ម្នាលភិក្ខុទាំងឡាយ តថាគតនឹងសម្តែងបរិយាយ ដែលជាឫសគល់ នៃធម៌ទាំងពួង ប្រាប់អ្នកទាំងឡាយ អ្នកទាំងឡាយចូរស្តាប់នូវធម៌នោះ ចូរ​យក​​​​ចិត្តទុកដាក់ដោយប្រពៃ តថាគតនឹងសម្តែង ។ ភិក្ខុទាំងនោះទទួល​ព្រះ​ពុទ្ធ​​ដី​​កា​នៃព្រះមានព្រះភាគថា ព្រះករុណាព្រះអង្គ ។</p>
        <p><a class='ref km' id='km2' href='#km2'>២</a>ព្រះមានព្រះភាគ ទ្រង់ត្រាស់ដូច្នេះថា ម្នាលភិក្ខុទាំងឡាយ បុថុជ្ជន​ក្នុង​​​​​​លោកនេះ ជាអ្នកមិនបានស្តាប់ មិនបានឃើញ នូវព្រះអរិយៈទាំងឡាយ (មាន​​​ព្រះពុទ្ធជាដើម) មិនឈ្លាស ក្នុងអរិយធម៌មិនបានទូន្មានខ្លួន ក្នុង​អរិយធម៌ គឺមិនមានអរិយធម៌មិនឃើញនូវពួកសប្បុរស មានព្រះពុទ្ធជាដើម មិនឈ្លាស ក្នុងសប្បុរិសធម៌ មិនបានទូន្មានខ្លួន ក្នុងសប្បុរិសធម៌ រមែងសំគាល់​នូវ​ផែនដី ថាជា​ផែនដីពិត លុះសំគាល់​នូវផែនដីថាជាផែនដី​ពិតហើយ ក៏​រាប់​អាន​​​នូវផែនដី រាប់អាន​ក្នុងផែនដី រាប់អានថាផែនដីពិត រាប់អានថាផែន​ដី​ជា​របស់​អញ ត្រេកអរនឹងផែនដី ។ ដំណើរនោះព្រោះហេតុអ្វី ។ តថាគត​ពោល​ថា ព្រោះ​បុថុជ្ជននោះ កំណត់នូវដំណើរនៃផែនដីនោះមិនបាន ។ បុថុជ្ជនតែង​សំគាល់​​​នូវទឹកថាជាទឹកពិត លុះសំគាល់នូវទឹកថាជាទឹកពិតហើយ ក៏​រាប់​អាន​នូវ​ទឹក រាប់អានក្នុងទឹក រាប់អានថាទឹកពិត រាប់អានថាទឹកជារបស់អញ ត្រេក​អរ​​​​​​​​​នឹងទឹក ។ ដំណើរនោះព្រោះហេតុអ្វី ។ តថាគតពោលថា ព្រោះ​បុថុជ្ជន​នោះ កំណត់នូវដំណើរ​ទឹកនោះ​មិនបាន ។ បុថុជ្ជន​សំគាល់​នូវភ្លើង ថា​ជា​​ភ្លើង​​ពិត លុះសំគាល់​នូវភ្លើង​ថាជា​ភ្លើង​ពិតហើយ ក៏រាប់អាននូវភ្លើង រាប់​អាន​​​ក្នុង​ភ្លើង រាប់អានថា​ភ្លើងពិត រាប់អានថា​ភ្លើងជា​របស់អញ ត្រេកអរនឹង​ភ្លើង ។ ដំណើរ​នោះ​ព្រោះហេតុ​អ្វី ។ តថាគត​ពោលថា ព្រោះ​បុថុជ្ជននោះ កំណត់នូវ​ដំណើរ​​ភ្លើង​នោះ​មិនបាន ។ បុថុជ្ជន​សំគាល់នូវខ្យល់​ថាជាខ្យល់ពិត លុះ​សំ​គាល់​​​​​​​​នូវខ្យល់​ថាជាខ្យល់ពិតហើយ ក៏រាប់អាននូវខ្យល់ រាប់អានក្នុងខ្យល់ រាប់​អាន​ថា ខ្យល់ពិត រាប់អានថា ខ្យល់ជារបស់អញ ត្រេកអរនឹងខ្យល់ ។ ដំណើរ​នោះ​ព្រោះហេតុអ្វី ។ តថាគតពោលថា ព្រោះបុថុជ្ជននោះ កំណត់នូវ​ដំណើរ​ខ្យល់​​​​​នោះ​មិនបាន ។ បុថុជ្ជន សំគាល់នូវពួកសត្វថាជាសត្វពិត លុះ​សំគាល់​នូ​វ​ពួក​សត្វថាជាសត្វពិតហើយ ក៏រាប់អាននូវពួកសត្វ រាប់អាន​ក្នុង​ពួក​សត្វ រាប់​អាន​ថាសត្វពិត រាប់អានថាពួកសត្វជារបស់អញ ត្រេកអរ​នឹង​ពួក​សត្វ​ ។ ដំណើរ​នោះ ព្រោះហេតុអ្វី ។ តថាគតពោលថា ព្រោះបុថុជ្ជននោះ កំណត់​នូវ​ដំណើរ​​​សត្វនោះមិនបាន ។ បុថុជ្ជន សំគាល់នូវពួកទេវតាថាជា​ទេវតា​ពិត លុះ​សំគាល់​នូវពួកទេវតាថាជាទេវតាពិតហើយ ក៏រាប់អាន​នូវ​ពួក​ទេវតា រាប់អាន​ក្នុង​​​ពួកទេវតា រាប់អានថាទេវតាពិត រាប់អានថាពួកទេវតា​ជា​របស់​អញ ត្រេកអរ​នឹងពួកទេវតា ។ ដំណើរនោះ ព្រោះហេតុអ្វី ។ តថាគត​ពោល​ថា ព្រោះ​បុថុជ្ជន​​​​នោះ កំណត់នូវដំណើរទេវតានោះមិនបាន ។ បុថុជ្ជន សំគាល់​នូវមារ ថា​​​ជា​មារពិត លុះសំគាល់នូវមារថាជាមារពិតហើយ ក៏រាប់អា​ន​នូវ​មារ រាប់​អាន​​​ក្នុងមារ រាប់អានថាមារពិត រាប់អានថាមារជារបស់អញ ត្រេកអរ​​​​​នឹង​មារ​ ។​​ ដំណើរ​នោះ ព្រោះហេតុអ្វី ។ តថាគតពោលថា ព្រោះ​បុថុជ្ជន​នោះ កំណត់​នូ​វ​ដំណើរ​​​មារនោះមិនបាន ។ បុថុជ្ជន សំគាល់នូវព្រហ្មថា​ជា​ព្រហ្មពិត លុះ​សំគាល់​​​នូវព្រហ្មថាជាព្រហ្មពិតហើយ ក៏រាប់អាននូវព្រហ្ម រាប់អាន​ក្នុងព្រហ្ម រាប់​អាន​​​ថាព្រហ្មពិត រាប់អានថាព្រហ្មជារបស់អញ ត្រេកអរ​នឹងព្រហ្ម ។ ដំណើរ​នោះ ព្រោះហេតុអ្វី ។ តថាគតពោលថា ព្រោះ​បុថុជ្ជន​នោះ កំណត់​នូវ​ដំណើរ​​​ព្រហ្មនោះមិនបាន ។ បុថុជ្ជន សំគាល់​នូវ​ពួក​អាភស្សរ​ព្រហ្ម ថា​ជា​អា​ភ-​ស្ស​​​​​រ​​​​​ព្រហ្មពិត លុះសំគាល់នូវពួកអាភស្សរព្រហ្ម ថា​ជា​អាភស្សរព្រហ្មពិតហើយ ក៏រាប់អាននូវពួកអាភស្សរព្រហ្ម រាប់អានក្នុង​ពួក​អាភស្សរព្រហ្ម រាប់អានថាពួក​អាភស្សរ​ព្រហ្មពិត រាប់អានថាពួកអាភស្សរព្រហ្ម​​​ជារបស់អញ ត្រេកអរ​នឹង​ពួក​អាភស្សរព្រហ្ម ។ ដំណើរនោះ ព្រោះ​ហេតុ​អ្វី ។ តថាគតពោលថា ព្រោះ​បុថុជ្ជន​នោះ កំណត់នូវដំណើរ​ពួក​អាភស្សរ​ព្រហ្ម​នោះ​មិនបាន ។ បុថុជ្ជន សំគាល់​នូវ​ពួក​​សុភកិណ្ហព្រហ្ម ថាជា​សុភកិណ្ហ​ព្រហ្ម​ពិត លុះ​សំគាល់​នូវ​ពួក​សុភកិណ្ហ​ព្រហ្ម ថាជាសុភកិណ្ហព្រហ្មពិតហើយ ក៏​រាប់​អាន​​នូវ​ពួកសុភកិណ្ហព្រហ្ម រាប់​អាន​​​ក្នុងពួកសុភកិណ្ហព្រហ្ម រាប់អានថាពួក​សុភកិណ្ហ​ព្រហ្មពិត រាប់អាន​ថា ពួកសុភកិណ្ហព្រហ្មជារបស់អញ ត្រេកអរ​នឹង​ពួក​សុភកិណ្ហព្រហ្ម ។ ដំណើរ​នោះ ព្រោះហេតុអ្វី ។ តថាគតពោលថា ព្រោះ​បុថុជ្ជន​នោះ កំណត់​នូវ​ដំណើរ​សុភកិណ្ហ​ព្រហ្មនោះមិនបាន ។ បុថុជ្ជនសំគាល់​នូវ​​​ពួក​វេហប្ផលព្រហ្ម ថាជា​វេហប្ផល​ព្រហ្មពិត លុះសំគាល់​នូវ​ពួក​វេហប្ផល​ព្រហ្ម​ ថាជាវេហប្ផល​ព្រហ្ម​ពិត​ហើយ​ ក៏រាប់អាននូវពួកវេហប្ផលព្រហ្ម រាប់អាន​ក្នុង​​​ពួកវេហប្ផលព្រហ្ម រាប់អាន​ថា វេហប្ផលព្រហ្មពិត រាប់អានថា វេហប្ផល​ព្រហ្មជារបស់អញ ត្រេកអរ​នឹង​ពួក​​វេហប្ផលព្រហ្ម ។ ដំណើរនោះ ព្រោះ​ហេតុអ្វី ។ តថាគតពោលថា ព្រោះ​បុថុជ្ជន​នោះ កំណត់នូវដំណើរវេហប្ផល​ព្រហ្មនោះមិនបាន ។ បុថុជ្ជន សំគាល់​​​​នូវ​អសញ្ញិសត្វថាជាអសញ្ញិសត្វពិត លុះ​​សំគាល់​នូវអសញ្ញិសត្វ ថាជា​អសញ្ញិ​សត្វ​ពិតហើយ ក៏រាប់អាន​នូវ​អសញ្ញិ​សត្វ រាប់អានក្នុងអសញ្ញិសត្វ រាប់អាន​ថាជា​អសញ្ញិសត្វពិត រាប់អាន​ថាអសញ្ញិសត្វជារបស់អញ ត្រេកអរ​នឹង​​​អសញ្ញិសត្វ ។ ដំណើរនោះ ព្រោះហេតុអ្វី ។ ​តថាគតពោលថា ព្រោះ​បុថុជ្ជន​​​នោះ កំណត់​នូវ​ដំណើរ​អសញ្ញិសត្វមិនបាន ។ បុថុជ្ជន សំគាល់​នូវ​អាកាសានញ្ចាយតនព្រហ្ម ថាជាអាកាសាន​ញ្ចាយតន​ព្រហ្ម​ពិត លុះ​សំគាល់​នូវ​អាកាសានញ្ចាយតន​​ព្រហ្ម ថាជាអាកាសានញ្ចាយតន​ព្រហ្ម​ពិត​ហើយ ​រាប់អាន​នូវ អាកាសានញ្ចាយតន​-ព្រហ្ម រាប់អានក្នុង​អាកាសាន​ញ្ចា​យ​តន​ព្រហ្ម រាប់អានថា អាកាសានញ្ចាយ​តន​​​ព្រហ្មពិត រាប់អានថាអាកាសាន​ញ្ចា​យតន​ព្រហ្ម​​​​ជារបស់អញ ត្រេកអរនឹង​អាកាសាន​ញ្ចាយតនព្រហ្ម ។ ដំណើរ​នោះ ព្រោះហេតុអ្វី ។ តថាគតពោលថា ព្រោះបុថុជ្ជននោះ កំណត់នូវ​ដំណើរ​អាកាសា​​​ន​ញ្ចាយតន​​​ព្រហ្មនោះមិនបាន ។ បុថុជ្ជនសំគាល់ នូវ​វិញ្ញាណញ្ចា​យតន​​​ព្រហ្ម ថាជាវិញ្ញាណញ្ចាយតនព្រហ្មពិត លុះសំគាល់​ នូវ​វិញ្ញាណ​​​ញ្ចា​យតន​​​ព្រហ្ម ថាជាវិញ្ញាណញ្ចាយតន​ព្រហ្ម​ពិត​ហើយ ក៏រាប់អាននូវវិញ្ញាណ​ញ្ចាយតន​ព្រហ្ម រាប់អានក្នុង​វិញ្ញាណ​ញ្ចា​យ​តន​-ព្រហ្ម រាប់អានថាវិញ្ញាណ​ញ្ចាយតន​​ព្រហ្ម​​​ពិត រាប់អានថា វិញ្ញាណញ្ចាយតន​-ព្រហ្មជារបស់អញ ត្រេកអរ​នឹង​​វិញ្ញាណ​ញ្ចាយតនព្រហ្ម ។ ដំណើរនោះ ព្រោះ​ហេតុ​​​អ្វី ។ តថាគតពោលថា ព្រោះ​បុថុជ្ជននោះ កំណត់នូវ​ដំណើរ​វិញ្ញាណ​-ញ្ចាយ​តនព្រហ្មនោះមិនបាន ។ បុថុជ្ជន សំគាល់នូវអាកិញ្ចញ្ញាយតនព្រហ្ម ថា​ជា​​​អាកិញ្ចញ្ញាយតនព្រហ្មពិត លុះ​​​​​​សំគាល់នូវអាកិញ្ចញ្ញាយតនព្រហ្ម ថាជា​អាកិ​ញ្ច​ញ្ញាយតនព្រហ្មពិតហើយ ក៏រាប់អាននូវ អាកិញ្ចញ្ញាយតនព្រហ្ម រាប់អាន​​​​​​​ក្នុងអាកិញ្ចញ្ញាយតនព្រហ្ម រាប់​អាន​ថា អាកិញ្ចញ្ញាយតនព្រហ្មពិត រាប់អានថាអាកិញ្ចញ្ញាយ​តន​ព្រហ្ម​ជា​របស់​​​អញ ត្រេកអរ នឹង​អាកិញ្ចញ្ញា​យ-តន​ព្រហ្ម​ ។ ដំណើរនោះ ព្រោះហេតុអ្វី ។ តថាគតពោលថា ព្រោះបុថុជ្ជននោះ កំណត់នូវដំណើរអាកិញ្ចញ្ញាយតន​ព្រហ្ម​នោះ​មិនបាន ។ បុថុជ្ជន សំគាល់​នូវ​នេវ​​​សញ្ញានាសញ្ញាយតនព្រហ្ម ថាជា​នេវ​សញ្ញា​​​​​នាសញ្ញាយតន​ព្រហ្មពិត លុះ​សំគាល់នូ​វនេវ​សញ្ញានាសញ្ញាយ​តន​ព្រហ្ម​ពិត​ហើយ ក៏រាប់អាន​នូវ​នេវ​សញ្ញា​-នា​សញ្ញាយតនព្រហ្ម រាប់អានក្នុង​នេវ​សញ្ញា​នា​​សញ្ញាយតនព្រហ្ម រាប់អានថា នេវសញ្ញានាសញ្ញាយតនព្រហ្មពិត រាប់អា​ន​ថានេវសញ្ញានាសញ្ញាយតនព្រហ្ម ជារបស់អញ ត្រេកអរនឹង​នេវ​សញ្ញា​នា​សញ្ញា​យតនព្រហ្ម ។ ដំណើរនោះ ព្រោះ​ហេតុអ្វី ។ តថាគតពោលថា ព្រោះ​បុថុជ្ជន​​​នោះ កំណត់នូវ​ដំណើរ​ នេវ​សញ្ញា​នាសញ្ញាយតនព្រហ្មនោះមិនបាន ។ បុថុជ្ជន សំគាល់នូវរូបាយតនៈ ថាជារូបាយតនៈពិត លុះសំគាល់នូវរូបាយតនៈ ថាជារូបាយតនៈពិតហើយ ក៏រាប់អាននូវរូបាយតនៈ រាប់អានក្នុងរូបាយតនៈ រាប់អានថារូបាយតនៈពិត រាប់អានថារូបាយតនៈជារបស់អញ ត្រេកអរ​នឹង​រូបាយតនៈ ។ ដំណើរនោះ ព្រោះហេតុអ្វី ។ តថាគតពោលថា ព្រោះ​បុថុជ្ជន​នោះ កំណត់នូវ​ដំណើរ​រូបាយតនៈ​​នោះមិនបាន ។ បុថុជ្ជន សំគាល់​នូវ​សទ្ទាយតនៈ ថាជា​សទ្ទាយ​តនៈ​​ពិត លុះសំគាល់នូវសទ្ទាយតនៈថាជា​សទ្ទាយតនៈ​​​​​ពិត​​​ហើយ ក៏រាប់អានថា​សទ្ទាយ​តនៈ រាប់អានក្នុងសទ្ទាយតនៈ រាប់អានថាសទ្ទាយតនៈពិត រាប់អានថា សទ្ទាយតនៈជារបស់អញ ត្រេកអរនឹងសទ្ទាយតនៈ ។ ដំណើរនោះ ព្រោះ​ហេតុ​អ្វី ។ តថាគតពោលថា ព្រោះបុថុជ្ជននោះ កំណត់នូវដំណើរ​សទ្ទាយ​តនៈ​នោះ​មិន​បាន ។ បុថុជ្ជន សំគាល់នូវមុតៈថាជាមុតៈពិត លុះសំគាល់នូវមុតៈ ថា​ជា​មុតៈ​ពិតហើយ ក៏​រាប់អាននូវមុតៈ រាប់អានក្នុងមុតៈ រាប់អានថាមុតៈពិត រាប់អានថាមុតៈជា​របស់​​​អញ ត្រេកអរនឹងមុតៈ ។ ដំណើរនោះ ព្រោះហេតុអ្វី ។ តថាគតពោលថា ព្រោះ​បុថុជ្ជននោះ កំណត់នូវដំណើរមុតៈនោះមិនបាន ។ បុថុជ្ជន​សំគាល់​នូវ​វិញ្ញាតៈថាជាវិញ្ញាតៈពិត លុះសំគាល់នូវវិញ្ញាតៈ ថាជា​វិញ្ញាតៈ​ពិតហើយ ក៏​រាប់​​​អាននូវវិញ្ញាតៈ រាប់អានក្នុងវិញ្ញាតៈ រាប់អានថា វិញ្ញាតៈពិត រាប់អានថាវិញ្ញាតៈ​​​ជារបស់អញ ត្រេកអរនឹងវិញ្ញាតៈ ។ ដំណើរ​នោះ ព្រោះហេតុអ្វី ។ តថាគត​​​​ពោលថា ព្រោះបុថុជ្ជននោះ កំណត់​នូវ​ដំណើរ​វិញ្ញាតៈ​នោះមិនបាន ។ បុថុជ្ជន​​សំគាល់នូវរបស់ដូចគ្នាថាជារបស់ដូចគ្នាពិត លុះសំគាល់​នូវរបស់​ដូច​គ្នា ថាជារបស់ដូចគ្នាពិតហើយ ក៏រាប់អាននូវរបស់​ដូច​គ្នា រាប់អាន​ក្នុង​របស់​ដូច​គ្នា រាប់អានថារបស់ដូចគ្នាពិត រាប់អានថារបស់​ដូចគ្នា ជារបស់អញ ត្រេកអរ​​នឹងរបស់ដូចគ្នា ។ ដំណើរនោះ ព្រោះហេតុអ្វី ។ តថាគតពោលថា ព្រោះ​​​បុថុជ្ជននោះ កំណត់នូវដំណើររបស់ដូចគ្នាមិនបាន ។ បុថុជ្ជន​សំគាល់​នូវ​របស់​​​​ផ្សេងគ្នាថាជារបស់ផ្សេងគ្នាពិត លុះសំគាល់​នូវ​របស់​ផ្សេង​​​គ្នា ថា​ជា​របស់​​​​​ផ្សេងគ្នាពិតហើយ ក៏រាប់អាននូវរបស់ផ្សេងគ្នា រាប់អាន​ក្នុង​របស់ផ្សេងគ្នា រាប់​អានថា​របស់ផ្សេងគ្នាពិត រាប់អានថារបស់ផ្សេងគ្នាជារបស់​អញ ត្រេកអរ​នឹង​​​របស់ផ្សេងគ្នា ។ ដំណើរនោះ ព្រោះហេតុអ្វី ។ តថាគតពោល​ថា ព្រោះ​បុថុជ្ជន​​​នោះ កំណត់នូវដំណើររបស់ផ្សេងគ្នានោះមិនបាន ។ បុថុជ្ជន​សំគាល់​នូវ​វត្ថុ​ទាំង​ពួងថាជាវត្ថុទាំងពួងពិត គឺសម្តែងនូវទិដ្ឋិដែល​មាន​សភាព​ប្រហែល​គ្នា លុះសំគាល់នូវវត្ថុទាំងពួង ថាជាវត្ថុទាំងពួងពិតហើយ ក៏រាប់អាន​នូវ​​វត្ថុ​ទាំង​ពួង​ រាប់អានក្នុងវត្ថុទាំងពួង រាប់អានថាវត្ថុទាំងពួងពិត រាប់អានថា វត្ថុទាំង​ពួង​​ជា​​​របស់អញ ត្រេកអរនឹងវត្ថុទាំងពួង ។ ដំណើរនោះ ព្រោះហេតុអ្វី ។ តថាគត​ពោលថា ព្រោះបុថុជ្ជននោះ កំណត់នូវដំណើរ​វត្ថុទាំង​ពួង​នោះ​មិន​បាន​ ។ បុថុជ្ជន​​​ សំគាល់នូវនិព្វានថាជានិព្វានពិត លុះសំគាល់នូវនិព្វាន ថាជា​និព្វាន​ពិត​​​ហើយ ក៏រាប់អាននូវនិព្វាន រាប់អានក្នុងនិព្វាន រាប់អានថា និព្វានពិត រាប់​អាន​​​ថានិព្វានជារបស់អញ ត្រេកអរនឹងនិព្វាន ។ ដំណើរនោះ ព្រោះហេតុអ្វី ។ តថាគតពោលថា ព្រោះបុថុជ្ជននោះ កំណត់​នូវ​ដំណើរ​និព្វាន​នោះ​មិន​បាន ។</p>
        <p>ចប់ នយភូមិបរិច្ឆេទ ទី ១ ដោយអំណាចបុថុជ្ជន ។</p>
        <p><a class='ref km' id='km3' href='#km3'>៣</a>ម្នាលភិក្ខុទាំងឡាយ ភិក្ខុណាជាសេខបុគ្គល មិនទាន់​បាន​សម្រេច​អរហត្ត កំពុងប្រាថ្នានូវធម៌ដ៏ក្សេមចាកយោគៈ (អរហត្តដ៏ប្រសើរ) ។ ភិក្ខុនោះ​ឯង ដឹងច្បាស់នូវផែនដី ថាជាផែនដីពិត លុះដឹងច្បាស់នូវផែនដី ថាជា​ផែន​ដី​ពិត​​​ហើយ ក៏មិនរាប់អាននូវផែនដី មិនរាប់អានក្នុងផែនដី មិនរាប់អាន​ថា​ជា​ផែន​​​ដីពិត មិនរាប់អានថាផែនដីជារបស់អញ មិនត្រេកអរនឹងផែនដី ។ ដំណើរ​​​នោះ ព្រោះហេតុអ្វី ។ តថាគតពោលថា ព្រោះភិក្ខុជា​សេក្ខនោះ គប្បី​កំណត់​​​នូវ​ដំណើរនៃផែនដីនោះ​បាន ។បេ។ ភិក្ខុជាសេក្ខបុគ្គលដឹងច្បាស់​នូវ​ទឹក ភ្លើង ខ្យល់ ពួកសត្វ ពួកទេវតា មារ ព្រហ្ម ពួកអាភស្សរព្រហ្ម ពួក​សុភកិណ្ហ​ព្រហ្ម ពួកវេហប្ផលព្រហ្ម អសញ្ញិសត្វ អាកាសានញ្ចាយតនព្រហ្ម វិញ្ញាណញ្ចា- យតនព្រហ្ម អាកិញ្ចញ្ញាយតនព្រហ្ម នេវសញ្ញានា​សញ្ញាយតន​ព្រហ្ម ​​រូបាយ- តនៈ សទ្ទាយតនៈ មុតៈ វិញ្ញាតៈ របស់ដូចគ្នា របស់ផ្សេងគ្នា វត្ថុ​ទាំង​​​ពួង និងនិព្វាន ថាជានិព្វានពិត លុះដឹងច្បាស់នូវនិព្វាន ថាជា​និព្វាន​ពិត​ហើយ ក៏មិនរាប់អាននូវនិព្វាន មិនរាប់អានក្នុងនិព្វាន មិនរាប់អានថានិព្វាន​ពិត មិនរាប់អានថានិព្វានជារបស់អញ មិនត្រេកអរនឹងនិព្វាន ។ ដំណើរនោះ ព្រោះ​ហេតុអ្វី ។ តថាគតពោលថា ព្រោះភិក្ខុជាសេក្ខបុគ្គលនោះគប្បី​កំណត់​នូវ​​ដំណើរ​​នៃផែនដីជាដើមនោះបាន ។</p>
        <p>ចប់ នយភូមិបរិច្ឆេទ ទី ២ ដោយអំណាចសេខបុគ្គល ។</p>
        <p><a class='ref km' id='km4' href='#km4'>៤</a>ម្នាលភិក្ខុទាំងឡាយ ភិក្ខុណាជាអរហន្តខីណាស្រព មានព្រហ្ម​ចរិយ​​ធម៌​​​​ប្រព្រឹត្តទៅគ្រប់គ្រាន់ហើយ មានសោឡសកិច្ចបានធ្វើសម្រេចហើយ មាន​ភារៈដាក់ចុះហើយ មានប្រយោជន៍របស់ខ្លួនបានសម្រេច តាមលំដាប់ហើយ មានភវសំយោជនៈអស់រលីងហើយ មានចិត្តរួចស្រឡះ ព្រោះ​ដឹង​ដោយ​ប្រពៃ​ហើយ ភិក្ខុជាអរហន្តខីណាស្រពនោះ ដឹងច្បាស់នូវផែនដី ថាជាផែនដីពិត លុះ​បាន​​​ដឹងច្បាស់នូវផែនដីថាជាផែនដីពិតហើយ ក៏មិនរាប់អាននូវផែនដី មិន​រាប់​អាន​​​ក្នុងផែនដី មិនរាប់អានថាផែនដីពិត មិនរាប់អានថាផែនដីជារបស់អញ មិន​ត្រេកអរនឹងផែនដី ។ ដំណើរនោះ ព្រោះហេតុអ្វី ។ តថាគតពោលថា ព្រោះ​ភិក្ខុ​​​​ជា​អរហន្តខីណាស្រពនោះ កំណត់នូវដំណើរនៃផែនដីនោះបាន ។បេ។ ភិក្ខុ​ជា​​​​អរហន្តខីណាស្រពដឹងច្បាស់នូវទឹក ភ្លើង ខ្យល់ ពួកសត្វ ពួកទេវតា មារ ព្រហ្ម ពួកអាភស្សរព្រហ្ម ពួកសុភកិណ្ហព្រហ្ម ពួកវេហប្ផលព្រហ្ម អសញ្ញិសត្វ អាកាសានញ្ចាយតនព្រហ្ម វិញ្ញាណញ្ចាយតនព្រហ្ម អាកិញ្ចញ្ញាយតនព្រហ្ម នេវសញ្ញានាសញ្ញាយតនព្រហ្ម រូបាយតនៈ សទ្ទាយតនៈ មុតៈ វិញ្ញាតៈ របស់​ដូច​​​គ្នា របស់ផ្សេងគ្នា វត្ថុទាំងពួង និងនិព្វាន ថាជានិព្វានពិត លុះ​ដឹង​ច្បាស់​នូវ​និព្វាន ថាជានិព្វានពិតហើយ ក៏មិនរាប់អាននូវនិព្វាន មិនរាប់អានក្នុងនិព្វាន មិន​រាប់អានថានិព្វានពិត មិនរាប់អានថានិព្វានជារបស់អញ មិនត្រេកអរ​នឹង​និព្វាន ។ ដំណើរនោះព្រោះហេតុអ្វី ។ តថាគតពោលថា ព្រោះភិក្ខុ​ជា​អរហន្ត​ខី​-ណា​​ស្រព​នោះ កំណត់នូវដំណើរនៃទឹកជាដើមនោះបាន ។</p>
        <p>ចប់ នយភូមិបរិច្ឆេទ ទី៣ ដោយអំណាចនៃព្រះខីណាស្រព ។</p>
        <p><a class='ref km' id='km5' href='#km5'>៥</a>ម្នាលភិក្ខុទាំងឡាយ ភិក្ខុណាជាអរហន្តខីណាស្រព មាន​ព្រហ្មចរិយ-​ធម៌​​​​ប្រព្រឹត្តគ្រប់គ្រាន់ហើយ មានសោឡសកិច្ច ធ្វើស្រេចហើយ មានភារៈដាក់​ចុះហើយ មានប្រយោជន៍របស់ខ្លួនសម្រេចតាមលំដាប់ហើយ មាន​ភវសំយោ-​​​ជនៈអស់រលីងហើយ មានចិត្តរួចស្រឡះ ព្រោះដឹងដោយប្រពៃហើយ ភិក្ខុ​នោះ​​​ឯង ដឹងច្បាស់នូវផែនដី ថាជាផែនដីពិត លុះដឹងច្បាស់នូវផែនដី ថាជា​ផែន​ដីពិតហើយ ក៏មិនរាប់អាននូវផែនដី មិនរាប់អានក្នុងផែនដី មិន​រាប់អាន​ថា​​ផែន​ដីពិត មិនរាប់អានថាផែនដីជារបស់អញ មិនត្រេកអរនឹងផែនដី ។ ដំណើរនោះ ព្រោះហេតុអ្វី ។ ព្រោះភិក្ខុនោះជាវីតរាគបុគ្គល ដ្បិតអស់​រាគៈ​ហើយ​​ ។បេ។ ភិក្ខុជាអរហន្តខីណាស្រព ដឹងច្បាស់នូវទឹក ភ្លើង ខ្យល់ ពួកសត្វ ពួក​​​ទេវតា មារ ព្រហ្ម ពួកអាភស្សរព្រហ្ម ពួកសុភកិណ្ហព្រហ្ម ពួកវេហប្ផលព្រហ្ម អសញ្ញិសត្វ អាកាសានញ្ចាយតនព្រហ្ម វិញ្ញាណញ្ចាយតនព្រហ្ម អាកិញ្ចញ្ញា​យ​តន​ព្រហ្ម នេវសញ្ញានាសញ្ញាយតនព្រហ្ម រូបាយតនៈ សទ្ទាយតនៈ មុតៈ វិញ្ញាតៈ របស់ដូចគ្នា របស់ផ្សេងគ្នា វត្ថុទាំងពួងនឹងនិព្វាន ថាជានិព្វានពិត លុះ​ដឹង​ច្បាស់នូវនិព្វាន ថាជានិព្វានពិតហើយ ក៏មិនរាប់អាននូវនិព្វាន មិនរាប់អាន​ក្នុង​និព្វាន មិនរាប់អានថានិព្វានពិត មិនរាប់អានថានិព្វានជារបស់អញ មិន​ត្រេក​អរនឹងនិព្វាន ។ ដំណើរនោះ ព្រោះហេតុអ្វី ។ ព្រោះភិក្ខុនោះជាវីតរាគ​បុគ្គល ដ្បិតអស់រាគៈហើយ ។</p>
        <p>ចប់ នយភូមិបរិច្ឆេទ ទី ៤ ដោយអំណាចនៃព្រះខីណាស្រព ។</p>
        <p><a class='ref km' id='km6' href='#km6'>៦</a>ម្នាលអាវុសោទាំងឡាយ ភិក្ខុណា ជាអរហន្តខីណាស្រព មាន​ព្រហ្មចរិយធម៌​ប្រព្រឹត្តគ្រប់គ្រាន់ហើយ មានសោឡសកិច្ច ធ្វើស្រេចហើយ មាន​​​​ភារៈដាក់ចុះហើយ មានប្រយោជន៍របស់ខ្លួន សម្រេចតាមលំដាប់ហើយ មាន​​ភវសំយោជនៈអស់រលីងហើយ មានចិត្តរួចស្រឡះ ព្រោះ​ដឹង​ដោយ​ប្រពៃ​ហើយ ភិក្ខុនោះដឹងច្បាស់នូវផែនដី ថាជាផែនដីពិត លុះដឹងច្បាស់នូវផែនដី ថា​ជា​ផែនដីពិតហើយ ក៏មិនរាប់អាននូវផែនដី មិនរាប់អានក្នុងផែនដី មិន​រាប់អានថាផែនដីពិត មិនរាប់អានថាផែនដីជារបស់អញ មិន​ត្រេកអរ​នឹង​ផែន​ដី​ ។ ដំណើរនោះ ព្រោះហេតុអ្វី ។ ព្រោះភិក្ខុនោះជាវីតទោសបុគ្គល ដ្បិត​អស់​ទោសៈ​ហើយ ។បេ។ ភិក្ខុជាអរហន្តខីណាស្រព ដឹងច្បាស់នូវទឹក ភ្លើង ខ្យល់ ពួកសត្វ ពួកទេវតា មារ ព្រហ្ម ពួកអាភស្សរព្រហ្ម ពួកសុភកិណ្ហព្រហ្ម ពួក​វេហប្ផល​​​ព្រហ្ម អសញ្ញិសត្វ អាកាសានញ្ចាយតនព្រហ្ម វិញ្ញាណញ្ចាយតន​ព្រហ្ម អាកិញ្ចញ្ញាយតនព្រហ្ម នេវសញ្ញានាសញ្ញាយតនព្រហ្ម រូបាយតនៈ សទ្ទាយ​តនៈ មុតៈ វិញ្ញាតៈ របស់ដូចគ្នា របស់ផ្សេងគ្នា វត្ថុទាំងពួង និងនិព្វាន ថា​ជានិ​ព្វានពិត លុះដឹងច្បាស់នូវនិព្វាន ថាជានិព្វានពិតហើយ ក៏មិន​រាប់​អាន​នូវ​និព្វាន មិនរាប់អានក្នុងនិព្វាន មិនរាប់អានថានិព្វានពិត មិនរាប់អានថា និព្វាន​ជារបស់អញ មិនត្រេកអរនឹងនិព្វាន ។ ដំណើរនោះ ព្រោះហេតុអ្វី ។ ព្រោះ​ភិក្ខុនោះជាវីតទោសបុគ្គល ដ្បិតអស់ទោសៈហើយ ។</p>
        <p>ចប់ នយភូមិបរិច្ឆេទ ទី ៥ ដោយអំណាចនៃព្រះខីណាស្រព ។</p>
        <p><a class='ref km' id='km7' href='#km7'>៧</a>ម្នាលភិក្ខុទាំងឡាយ ភិក្ខុណាជាអរហន្តខីណាស្រព មានព្រហ្មចរិយ​ធម៌​ប្រព្រឹត្ត​គ្រប់គ្រាន់ហើយ មានសោឡសកិច្ច ធ្វើស្រេចហើយ មានភារៈដាក់​ចុះ​ហើយ មានប្រយោជន៍របស់ខ្លួនបានសម្រេចតាមលំដាប់ហើយ មាន​ភវ​សំយោជនៈអស់រលីងហើយ មានចិត្តរួចស្រឡះ ព្រោះដឹង​ដោយ​ប្រពៃ​ហើយ ភិក្ខុជាអរហន្តខីណាស្រពនោះឯង ដឹងនូវផែនដី ថាជាផែនដីពិត លុះ​ដឹង​ច្បាស់នូវផែនដី ថាជាផែនដីពិតហើយ ក៏មិនរាប់អាននូវផែនដី មិន​រាប់អាន​ក្នុង​ផែនដី មិនរាប់អានថាផែនដីពិត មិនរាប់អានថាផែនដីជារបស់អញ មិន​ត្រេកអរ​នឹ​ងផែនដី ។ ដំណើរនោះ ព្រោះហេតុអ្វី ។ ព្រោះភិក្ខុនោះជា វីត​មោហ​-បុគ្គល ដ្បិតអស់មោហៈហើយ ។បេ។ ភិក្ខុជាអរហន្តខីណាស្រពនោះឯង ដឹង​ច្បាស់​នូវទឹក ភ្លើង ខ្យល់ ពួកសត្វ ពួកទេវតា មារ ព្រហ្ម ពួកអាភស្សរព្រហ្ម ពួក​សុភកិណ្ហ​​ព្រហ្ម ពួកវេហប្ផលព្រហ្ម អសញ្ញិសត្វ អាកាសានញ្ចាយតនព្រហ្ម វិញ្ញាណញ្ចាយតនព្រហ្ម អាកិញ្ចញ្ញាយតនព្រហ្ម នេវសញ្ញានាសញ្ញាយតន​ព្រហ្ម រូបាយតនៈ សទ្ទាយតនៈ មុតៈ វិញ្ញាតៈ របស់ដូចគ្នា របស់ផ្សេងគ្នា វត្ថុ​ទាំង​ពួងនឹងនិព្វាន ថាជានិព្វានពិត លុះដឹងច្បាស់នូវនិព្វានថាជា​និព្វាន​ពិត​ហើយ​ ក៏មិនរាប់អាននូវនិព្វាន មិនរាប់អានក្នុងនិព្វាន មិនរាប់អានថានិព្វាន​ពិត មិនរាប់អានថានិព្វានជារបស់អញ មិនត្រេកអរនឹងនិព្វាន ។ ដំណើរនោះ ព្រោះហេតុអ្វី ។ ព្រោះភិក្ខុនោះជាវីតមោហៈបុគ្គល ដ្បិតអស់មោហៈហើយ ។</p>
        <p>ចប់ នយភូមិបរិច្ឆេទ ទី ៦ ដោយអំណាចនៃព្រះខីណាស្រព ។</p>
        <p><a class='ref km' id='km8' href='#km8'>៨</a>ម្នាលភិក្ខុទាំងឡាយ ចំណែកព្រះតថាគត អរហន្តសម្មាសម្ពុទ្ធ រមែង​ជ្រាប​ច្បាស់នូវផែនដី ថាជាផែនដីពិត លុះជ្រាបច្បាស់នូវផែនដី ថាជា​ផែនដី​ពិត​ហើយ ក៏មិនរាប់អាននូវផែនដី មិនរាប់អានក្នុងផែនដី មិន​រាប់អាន​ថា​ផែន​ដី​ពិត​ មិនរាប់អានថាផែនដីជារបស់អញ មិនត្រេកអរនឹងផែនដី ។ ដំណើរនោះ ព្រោះ​ហេតុអ្វី ។ តថាគតពោលថា ព្រោះព្រះតថាគតទ្រង់កំណត់​នូ​វ​ដំណើរ​នៃ​ផែន​ដីនោះបាន ។បេ។ ព្រះតថាគត អរហន្តសម្មាសម្ពុទ្ធ ទ្រង់​ជ្រាប​ច្បាស់​នូវ​ទឹក ភ្លើង ខ្យល់ ពួកសត្វ ពួកទេវតា មារ ព្រហ្ម ពួកអាភស្សរព្រហ្ម ពួក​សុភ​កិណ្ហ-​ព្រហ្ម ពួកវេហប្ផលព្រហ្ម​ អសញ្ញិសត្វ អាកាសានញ្ចាយតនព្រហ្ម វិញ្ញាណ​ញ្ចា-​យតនព្រហ្ម អាកិញ្ចញ្ញាយតនព្រហ្ម នេវសញ្ញានាសញ្ញាយតន​ព្រហ្ម រូបាយតនៈ សទ្ទាយតនៈ មុតៈ វិញ្ញាតៈ របស់ដូចគ្នា របស់ផ្សេងគ្នា វត្ថុ​ទាំង​​​ពួង និងនិព្វាន ថាជានិព្វានពិត លុះទ្រង់ជ្រាបច្បាស់ នូវនិព្វានថាជា​និព្វាន​ពិត​ហើយ ក៏មិនរាប់អាននូវនិព្វាន មិនរាប់អានក្នុងនិព្វាន មិនរាប់អានថាជា​និព្វាន​​​ពិត មិនរាប់អានថានិព្វានជារបស់អញ មិនត្រេកអរនឹងនិព្វាន ។ ដំណើរ​​​នោះ ព្រោះហេតុអ្វី ។ តថាគតពោលថា ព្រោះព្រះតថាគត ទ្រង់​កំណត់​នូវ​​​​ដំណើរ នៃទឹកជាដើមនោះបាន ។</p>
        <p>ចប់ នយភូមិបរិច្ឆេទ ទី ៧ ដោយអំណាចនៃព្រះសាស្តា ។</p>
        <p><a class='ref km' id='km9' href='#km9'>៩</a>ម្នាលភិក្ខុទាំងឡាយ ព្រះតថាគត អរហន្តសម្មាសម្ពុទ្ធ ទ្រង់​ជ្រាប​នូវ​ផែន​ដី ថាជាផែនដីពិត លុះទ្រង់ជ្រាបនូវផែនដី ថាជាផែនដីពិតហើយ ក៏មិន​រាប់អាន​​​​​​នូវផែនដី មិនរាប់អានក្នុងផែនដី មិនរាប់អានថាជាផែនដីពិត មិន​រាប់អាន​ថាផែនដីជារបស់អញ មិនត្រេកអរនឹងផែនដី ដំណើរនោះ ព្រោះ​ហេតុ​អ្វី ។ ព្រោះព្រះតថាគត ទ្រង់ជ្រាបច្បាស់ថា សេចក្តីប្រាថ្នាដែល​មាន​ហើយ (អំពីមុន) ជាឫសគល់នៃសេចក្តីទុក្ខ ទាំងជ្រាបច្បាស់ថា ជាតិ ជរា មរណៈ របស់សត្វដែលកើតអំពីកម្មភព គឺកុសលាកុសលចេតនា ។ ម្នាលភិក្ខុ​ទាំង​ឡាយ ព្រោះហេតុនោះក្នុងសាសនានេះ តថាគតពោលថា ព្រះតថាគត បាន​ត្រាស់​ដឹងនូវសម្មាសម្ពោធិញ្ញាណដ៏ប្រសើរ ព្រោះអស់តណ្ហា ព្រោះ​ប្រាស​ចាក​​​តណ្ហា ព្រោះរលត់តណ្ហា ព្រោះលះចោលនូវតណ្ហា ព្រោះរលាស់​ចោល​នូវ​តណ្ហា ដោយប្រការទាំងពួង ។បេ។ ព្រះតថាគត អរហន្តសម្មាសម្ពុទ្ធ ទ្រង់​ជ្រាប​ច្បាស់នូវទឹក ភ្លើង ខ្យល់ ពួកសត្វ ពួកទេវតា មារ ព្រហ្ម ពួក​អាភស្សរ​ព្រហ្ម ពួកសុភកិណ្ហព្រហ្ម ពួកវេហប្ផលព្រហ្ម អសញ្ញិសត្វ អាកាសាន​ញ្ចាយតន​ព្រហ្ម វិញ្ញាណញ្ចាយតនព្រហ្ម អាកិញ្ចញ្ញាយតនព្រហ្ម នេវសញ្ញានា​សញ្ញា​​​យ​ត​ន-​ព្រហ្ម​ រូបាយតនៈ សទ្ទាយតនៈ មុតៈ វិញ្ញាតៈ របស់ដូចគ្នា របស់​ផ្សេង​​គ្នា វត្ថុទាំងពួងនិងនិព្វាន ថាជានិព្វានពិត លុះទ្រង់ជ្រាបច្បាស់នូវនិព្វានថា​​ជា​និព្វានពិតហើយ ក៏មិនរាប់អាននូវនិព្វាន មិនរាប់អានក្នុងនិព្វាន មិន​រាប់អាន​ថានិព្វានពិត មិនរាប់អានថានិព្វានជារបស់អញ មិន​ត្រេកអរ​នឹង​និព្វាន ។ ដំណើរ​នោះ ព្រោះហេតុអ្វី ។ ព្រោះព្រះតថាគត អរហន្តសម្មាសម្ពុទ្ធ ទ្រង់​​ជ្រាប​​ច្បាស់​ថា សេចក្តីប្រាថ្នាដែលមានហើយ (អំពីមុន) ជាឫស​គល់​នៃ​សេចក្តី​​​ទុក្ខ ទាំងជ្រាបច្បាស់ថា ជាតិ ជរា មរណៈ របស់សត្វដែល​កើត​អំពី​កម្ម​ភព គឺកុសលាកុសលចេតនា ។ ម្នាលភិក្ខុទាំងឡាយ ព្រោះហេតុនោះ ក្នុង​សាសនា​នេះ តថាគតពោលថា ព្រះតថាគត បានត្រាស់ដឹងនូវសម្មា​សម្ពោ​ធិញ្ញាណ​​​​ដ៏ប្រសើរ ព្រោះអស់តណ្ហា ព្រោះប្រាសចាកតណ្ហា ព្រោះរលត់តណ្ហា ព្រោះ​លះចោលនូវតណ្ហា ព្រោះរលាស់ចោលនូវតណ្ហា ដោយប្រការទាំងពួង ។</p>
        <p>ចប់ នយភូមិបរិច្ឆេទ ទី៨ ដោយអំណាចនៃព្រះសាស្តា។</p>
        <p>លុះព្រះមានព្រះភាគ ទ្រង់សម្តែងសូត្រនេះចប់ហើយ ភិក្ខុ​ទាំងឡាយ​នោះ ​​ក៏គ្មានចិត្តត្រេកអរ​រីករាយ​ចំពោះភាសិត​នៃព្រះមានព្រះភាគឡើយ ។</p>
        <p>ចប់មូលបរិយាយសូត្រ ទី ១ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>