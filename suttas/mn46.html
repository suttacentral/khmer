<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn46' lang='km'>
        <header>
            <ul>
            </ul>
            <h1>មហាធម្មសមាទានសូត្រ ទី ៦</h1>
        </header>
        <p><a class='ref km' id='km១៦០' href='#km១៦០'>១៦០</a>ខ្ញុំបានស្តាប់មកយ៉ាងនេះ ។ សម័យមួយ ព្រះមានព្រះភាគ ទ្រង់ គង់នៅក្នុងវត្តជេតពន របស់អនាថបិណ្ឌិកសេដី្ឋ ទៀបក្រុងសាវត្ថី ។ ព្រះមានព្រះភាគ ទ្រង់ត្រាស់នឹងភិក្ខុទាំងឡាយ ក្នុងទីនោះថា ម្នាលភិក្ខុទាំងឡាយ ។ ភិក្ខុទាំងនោះទទួល ស្តាប់ព្រះពុទ្ធដីកានៃព្រះមានព្រះភាគថា ព្រះករុណា ព្រះអង្គ ។</p>
        <p><a class='ref km' id='km១៦១' href='#km១៦១'>១៦១</a>ព្រះមានព្រះភាគ ទ្រង់ត្រាស់ដូច្នេះថា ម្នាលភិក្ខុទាំងឡាយ សត្វ ទាំងឡាយច្រើនតែងមានសេចកី្តប្រាថ្នាយ៉ាងនេះ មានអធ្យាស្រ័យ៉ាងនេះ មានបំណង យ៉ាងនេះថា ធ្វើម៉េចហ្ន៎ អារម្មណ៍ទាំងឡាយមិនជាទីប្រាថ្នា មិនជាទីត្រេក មិនជាទីគាប់ ចិត្ត គប្បីសាបសូន្យទៅអារម្មណ៍ទាំងឡាយដែលជាទីប្រាថ្នា ជាទីត្រេកអរ ជាទីគាប់ចិត្ត គប្បីចម្រើនឡើយ ម្នាលភិក្ខុទាំងឡាយ កាល សត្វអម្បាលនោះ មានសេចកី្តប្រាថា្នយ៉ាង នេះ មានអធ្យាស្រ័យយ៉ាងនេះ មានបំណងយ៉ាងនេះ អារម្មណ៍មិនជាទីប្រាថ្នា មិនជាទី ត្រេកអរ មិនជាទីគាប់ចិត្ត រមែងចម្រើនឡើង អារម្មណ៍ដែលជាទីប្រាថ្នា ជាទីត្រេកអរ ជាទីគាប់ចិត្ត រមែងសាបសូន្យទៅ ម្នាលភិក្ខុទាំងឡាយ អ្នកទាំងឡាយពិចារណាឃើញ ដំណើរនោះដូចម្តេច ក្នុងអារម្មណ៍ទាំងនោះ ។ បពិត្រព្រះអង្គដ៏ចម្រើន ធម៌ទាំងឡាយ របស់ពួកខ្ញុំព្រះអង្គ មានព្រះមានព្រះភាគជាមូល មានព្រះមានព្រះភាគជាអ្នកណែនាំ មានព្រះមានព្រះភាគជាទីពឹង បពិត្រព្រះអង្គដ៏ចម្រើន សូមព្រះមានព្រះភាគ ទ្រង់បំភ្លឺ អត្ថនៃភាសិតនុ៎ះ ភិក្ខុទាំងឡាយបើបានស្តាប់ព្រះពុទ្ធដីកា របស់ព្រះមានព្រះភាគ ហើយ ក៏នឹងចងចាំទុក ។ ម្នាលភិក្ខុទាំងឡាយ បើដូច្នោះ ចូរអ្នកទាំងឡាយចូរស្តាប់ ចូរធ្វើ មនសិការៈដោយប្រពៃចុះ តថាគតនឹងសម្តែង ។ ភិក្ខុទាំងនោះ ទទួលស្តាប់ព្រះពុទ្ធដីកា របស់ព្រះមានព្រះភាគថា ព្រះករុណា ព្រះអង្គ ។</p>
        <p><a class='ref km' id='km១៦២' href='#km១៦២'>១៦២</a>ព្រះមានព្រះភាគទ្រង់ត្រាស់ដូច្នេះថា ម្នាលភិក្ខុទាំងឡាយ បុថុជ្ជនក្នុង លោកនេះ ជាអ្នកមិនដែលបានស្តាប់ មិនដែលបានឃើញព្រះអរិយៈទាំងឡាយ មិន ឈ្លាសក្នុងអរិយធម៌ មិនទូន្មានខ្លួនក្នុងអរិយធម៌ មិនឃើញសប្បុរសទាំងឡាយ មិន ឈ្លាសក្នុងធម៌របស់សប្បុរស មិនទូន្មានខ្លួនក្នុងធម៌ សប្បុរស មិនស្គាល់ធម៌ ដែលគួរ សេព មិនស្គាល់ធម៌ដែលមិនគួរគប់ ។ កាលបុថុជ្ជននោះ មិនស្គាល់ធម៌ដែលគួរសេព មិនស្គាល់ធម៌ដែលមិនគួរសេព មិនស្គាល់ធម៌ដែលគួរគប់ មិនស្គាល់ធម៌ដែលមិនគួរ គប់ តែងសេពនូវធម៌ដែលមិនគួរសេព មិនសេពនូវធម៌ដែលគួរសេព គប់នូវធម៌ដែល មិនគួរគប់ មិនគប់នូវធម៌ដែលគួរគប់ ។ កាលបើបុថុជ្ជននោះ សេពនូវធម៌ដែលមិនគួរ សេព មិនសេពនូវធម៌ដែលគួរសេព គប់នូវធម៌ដែលមិនគួរគប់ មិនគប់នូវធម៌ដែលគួរ គប់ អារម្មណ៍ទាំងឡាយមិនជាទីប្រាថា្ន មិនជាទីត្រេកអរ មិនជាទីពេញចិត្ត តែងចម្រើន ឡើង អារម្មណ៍ទាំងឡាយ ជាទីប្រាថ្នា ជាទីត្រេកអរ ជាទីពេញចិត្ត ក៏សាបសូន្យទៅ ដំណើរនោះ ព្រោះហេតុអី្វ ម្នាលភិក្ខុទាំងឡាយ ដំណើរនុ៎ះ ព្រោះបុថុជ្ជនអន្ធពាលមិន ដឹងតាមពិត ក៏រមែង ដូច្នោះឯង ។ ម្នាលភិក្ខុទាំងឡាយ ចំណែកខាងអរិយសាវ័កដែល បានស្តាប់ បានឃើញព្រះអរិយៈទាំងឡាយ ជាអ្នកឈ្លាសក្នុងអរិយធម៌ ទូន្មានខ្លួនល្អក្នុង សប្បុរិសធម៌ ស្គាល់ធម៌ដែលគួរសេព ស្គាល់ធម៌ដែលមិនគួរសេព ស្គាល់ធម៌ ដែលគួរគប់ ស្គាល់ធម៌ដែលមិនគួរគប់ ។ កាលអរិយសាវ័កនោះ ស្គាល់ធម៌ដែលគួរ សេព ស្គាល់ធម៌ដែលមិនគួរសេព ស្គាល់ធម៌ដែលគួរគប់ ស្គាល់ធម៌ដែលមិនគួរគប់ គប់តែធម៌ដែលគួរគប់ ។ កាលបើអរិយសាវ័កនោះ មិនសេពធម៌ដែលមិនគួរសេព សេពតែធម៌ដែលគួរសេព មិនគប់ធម៌ដែលមិនគួរគប់ គប់តែធម៌ដែលគួរគប់ អារម្មណ៍ ទាំងឡាយមិនជាទីប្រាថ្នា មិនជាទីត្រេកអរ មិនជាទីគាប់ចិត្ត រមែងសាបសូន្យទៅ អារម្មណ៍ទាំងឡាយដែលជាទីប្រាថ្នា ជាទីត្រេកអរ ជាទីគាប់ចិត្ត តែងចម្រើនឡើង ដំណើរនោះ ព្រោះហេតុអី្វ ម្នាលភិក្ខុទាំងឡាយ ដំណើរនុ៎ះ ព្រោះព្រះអរិយសាវ័កជា អ្នកដឹងតាមពិត ក៏រមែងដូច្នោះឯង ។</p>
        <p><a class='ref km' id='km១៦៣' href='#km១៦៣'>១៦៣</a>ម្នាលទាំងឡាយ ធម្មសមាទានទាំងឡាយនេះមាន ៤ យ៉ាង ធម្ម- សមាទានទាំង ៤ យ៉ាង តើដូចម្តេចខ្លះ ម្នាលភិក្ខុទាំងឡាយ ធម្មសមាទាន ដែលមាន សេចកី្តទុក្ខក្នុងបច្ចុប្បន្ន ទាំងមានសេចកី្តទុក្ខជាវិបាកតទៅ ១ ម្នាលភិក្ខុទាំងឡាយ ធម្មសមាទាន មានសេចកី្តសុខក្នុងបច្ចុប្បន្ន តែមានសេចកី្តទុក្ខជាវិបាកតទៅ ១ ម្នាលភិក្ខុទាំងឡាយ ធម្មសមាទាន មានសេចកី្តទុក្ខក្នុងបច្ចុប្បន្ន តែមានសេចកី្តសុខជា វិបាកតទៅ ១ ម្នាលភិក្ខុទាំងឡាយ ធម្មសមាទាន មានសេចកី្តសុខក្នុងបច្ចុប្បន្ន ទាំងមានសេចកី្តសុខជាវិបាកតទៅ ១ ។</p>
        <p><a class='ref km' id='km១៦៤' href='#km១៦៤'>១៦៤</a>ម្នាលភិក្ខុទាំងឡាយ បណ្តាធម្មសមាទានអម្បាលនោះ ធម្មសមាទាន ណា មានសេចក្តីទុក្ខក្នុងបច្ចុប្បន្ន ទាំងមានសេចកី្តទុក្ខវិបាកតទៅ ភិក្ខុជាអ្នកប្រកប ដោយអវិជ្ជា មិនដឹងនូវធម្មសមាទាននោះ មិនស្គាល់តាមសេចកី្តពិតថា ធម្មសមាទាន នេះឯង មានសេចកី្តទុក្ខក្នុងបច្ចុប្បន្នទាំងមានសេចកី្តទុក្ខជាវិបាកតទៅ ។ កាលបើភិក្ខុជា អ្នកប្រកបដោយអវិជ្ជា មិនដឹងនូវធម្មសមាទាននោះ មិនស្គាល់តាមសេចកី្តពិត ក៏រមែង សេពនូវធម្មសមាទាននោះ មិនវៀរចាកនូវធម្មសមាទាននោះឡើយ ។ កាលបើភិក្ខុនោះ សេពនូវធម្មសមាទាននោះ មិនវៀរធម្មសមាទានោះហើយ អារម្មណ៍ទាំងឡាយដែល មិនជាទីប្រាថ្នា មិនជាទីត្រេកអរ មិនជាទីគាប់ចិត្ត រមែងចម្រើនឡើង អារម្មណ៍ ទាំងឡាយដែលជាទីប្រាថ្នា ជាទីត្រេកអរ ជាទីគាប់ចិត្ត រមែងសាបសូន្យទៅ ដំណើរនោះ ព្រោះហេតុអី្វ ម្នាលភិក្ខុទាំងឡាយ ដំណើរនុ៎ះ ព្រោះបុថុជ្ជនមិនដឹងតាមពិត រមែងដូច្នោះ ឯង ។ ម្នាលភិក្ខុទាំងឡាយ បណ្តាធម្មសមាទានទាំងនោះ ធម្មសមាទានណា ដែលសេចកី្តសុខក្នុងបច្ចុប្បន្ន តែមានសេចកី្តទុក្ខជាវិបាកតទៅ ភិក្ខុជាអ្នកប្រកបដោយ អវិជ្ជា មិនដឹងនូវធម្មសមាទាននោះ មិនស្គាល់តាមសេចកី្តពិតថា ធម្មសមាទាននេះឯង មានសេចកី្តសុខក្នុងបច្ចុប្បន្ន តែមានសេចកី្តទុក្ខជាវិបាកតទៅ ។ កាលភិក្ខុជាអ្នកប្រកប ដោយអវិជ្ជា មិនដឹងនូវធម្មសមាទាននោះ មិនស្គាល់តាមសេចកី្តពិត ក៏រមែងសេពនូវ ធម្មសមាទាននោះ មិនវៀរចាកនូវធម្មសមាទាននោះឡើយ ។ កាលបើភិក្ខុនោះ សេពនូវ ធម្មសមាទាននោះ មិនវៀរចាកធម្មសមាទាននោះហើយ អារម្មណ៍ទាំងឡាយដែលមិន​ជាទីប្រាថ្នា មិនជាទីត្រេកអរ មិនជាទីគាប់ចិត្ត រមែងចម្រើនឡើង អារម្មណ៍ទាំងឡាយ ដែលជាប្រាថ្នា ជាទីត្រេកអរ ជាទីពេញចិត្ត រមែងសាបសូន្យទៅ ដំណើរនោះ ព្រោះហេតុ អី្វ ម្នាលភិក្ខុទាំងឡាយ ដំណើរនុ៎ះ ព្រោះបុថុជ្ជនមិនដឹងតាមពិត រមែងដូច្នោះឯង ។ ម្នាលភិក្ខុទាំងឡាយ បណ្តាធម្មសមាទានទាំងនោះ ធម្មសមាទានណា ដែលមានសេចកី្ត ទុក្ខក្នុងបច្ចុប្បន្ន តែមានសេចកី្តសុខជាវិបាកតទៅ ភិក្ខុមិនដឹងនូវធម្មសមាទាននោះ ជាអ្នកប្រកបដោយអវិជ្ជា មិនដឹងនូវធម្មសមាទាននោះ មិនស្គាល់តាមសេចកី្តពិតថា ធម្មសមាទាននេះឯង មានសេចកី្តទុក្ខក្នុងបច្ចុប្បន្ន តែមានសេចកី្តសុខជាវិបាកតទៅ ។ កាលបើភិក្ខុជាអ្នកប្រកបដោយអវិជ្ជា មិនដឹងនូវធម្មសមាទាននោះ មិនស្គាល់តាម សេចកី្តពិត ក៏រមែងសេពនូវធម្មសមាទាននោះ​ មិនវៀរចាកធម្មសមាទាននោះឡើយ ។ កាលបើភិក្ខុនោះ សេពនូវធម្មសមាទាននោះ មិនវៀរចាកធម្មសមាទាននោះហើយ អារម្មណ៍ទាំងឡាយដែលមិនជាទីប្រាថា្ន មិនជាទីត្រេកអរ មិនជាទីគាប់ចិត្ត រមែងចម្រើន ឡើង អារម្មណ៍ដែលជាទីប្រាថ្នា ជាទីត្រេកអរ ជាទីគាប់ចិត្ត រមែងសាបសូន្យទៅ ដំណើរនោះ ព្រោះហេតុអី្វ ម្នាលភិក្ខុទាំងឡាយ ដំណើរនុ៎ះ ព្រោះបុថុជ្ជនមិនដឹងតាមពិត រមែងដូច្នោះឯង ម្នាលភិក្ខុទាំងឡាយ បណ្តាធម្មសមាទាននោះ ធម្មសមាទានណា ដែលមាសេចកី្តសុខ ក្នុងបច្ចុប្បន្ន ទាំងមានសេចកី្តសុខជាវិបាកតទៅ ភិក្ខុជាអ្នកប្រកប ដោយអវិជ្ជា មិនដឹងនូវធម្មសមាទាននោះ មិនស្គាល់តាមសេចកី្តពិតថា ធម្មសមាទាន នេះឯង មានសេចកី្តសុខក្នុងបច្ចុប្បន្ន ទាំងមានសេចកី្តសុខជាវិបាកតទៅ ។ កាលភិក្ខុជា អ្នកប្រកបដោយអវិជ្ជា មិនដឹងនូវធម្មសមាទាននោះ មិនស្គាល់តាមសេចកី្តពិត ក៏រមែង សេពនូវធម្មសមាទាននោះ មិនវៀរធម្មសមាទាននោះឡើយ ។ កាលបើភិក្ខុនោះសេពនូវ ធម្មសមាទាននោះ មិនវៀរចារធម្មសមាទាននោះ អារម្មណ៍ទាំងឡាយមិនជាទីប្រាថ្នា មិនជាទីត្រេកអរ មិនជាទីគាប់ចិត្ត រមែងចម្រើនឡើង អារម្មណ៍ទាំងឡាយជាទីប្រាថ្នា ជាទីត្រេកអរ ជាទីគាប់ចិត្ត រមែងសាបសូន្យទៅ ដំណើរនោះ ព្រោះហេតុអី្វ ម្នាលភិក្ខុ ទាំងឡាយ ដំណើរនុ៎ះ ព្រោះបុថុជ្ជនមិនដឹងតាមពិត រមែងដូច្នោះឯង ។</p>
        <p><a class='ref km' id='km១៦៥' href='#km១៦៥'>១៦៥</a>ម្នាលភិក្ខុទាំងឡាយ បណ្តាធម្មសមាទាននោះ ធម្មសមាទានណា ដែលមាសេចកី្តទុក្ខក្នុងបច្ចុប្បន្ន ទាំងមានសេចកី្តទុក្ខជាវិបាកតទៅ ភិក្ខុ ជាអ្នកប្រកប ដោយវិជ្ជា ដឹងនូវធម្មសមាទាននោះ ស្គាល់តាមសេចកី្តពិតថា ធម្មសមាទាននេះឯង មានសេចកី្តទុក្ខក្នុងបច្ចុប្បន្ន ទាំងមានសេចកី្តទុក្ខជាវិបាកតទៅ ។ កាលភិក្ខុជាអ្នក ប្រកបដោយវិជ្ជា ដឹងនូវធម្មសមាទាននោះ ស្គាល់តាមសេចកី្តពិត រមែងមិនសេពនូវ ធម្មសមាទាននោះ វៀរធម្មសមាទាននោះ ។ កាលបើភិក្ខុនោះមិនសេពនូវធម្មសមាទា ននោះ វៀរចារធម្ម សមាទាននោះហើយ អារម្មណ៍ទាំងឡាយមិនជាទីប្រាថ្នា មិនជាទី ត្រេកអរ មិនជាទីគាប់ចិត្ត រមែងសាបសូន្យទៅ អារម្មណ៍ទាំងឡាយជាទីប្រាថ្នា ជាទី ត្រេកអរ ជាទីគាប់ចិត្ត រមែងចម្រើនឡើង ដំណើរនោះ ព្រោះហេតុអី្វ ម្នាលភិក្ខុទាំងឡាយ ដំណើរនុ៎ះ ព្រោះភិក្ខុជាអ្នកដឹងតាមពិត រមែងដូច្នោះឯង ។ ម្នាលភិក្ខុទាំងឡាយ បណ្តាធម្មសមាទានងទាំងនោះ ធម្មសមាទានណា ដែលមានសេចកី្តសុខក្នុងបច្ចុប្បន្ន តែមានសេចកី្តទុក្ខជាវិបាកតទៅ ភិក្ខុជាអ្នកប្រកបដោយវិជ្ជា ដឹងនូវធម្មសមាទាននោះ ស្គាល់តាមសេចកី្តពិតថា ធម្មសមាទាននេះឯង មានសេចកី្តសុខក្នុងបច្ចុប្បន្ន តែមាន សេចកី្តទុក្ខជាវិបាកតទៅ ។ កាលភិក្ខុជាអ្នក ប្រកបដោយវិជ្ជា ដឹងនូវធម្មសមាទាននោះ ស្គាល់តាមសេចកី្តពិត រមែងមិនសេពនូវធម្មសមាទាននោះ វៀរចាកធម្មសមាទាននោះ ហើយ ។ កាលបើភិក្ខុនោះមិនសេពនូវធម្មសមាទាននោះ វៀរចាកធម្មសមាទាននោះ អារម្មណ៍ទាំងឡាយ មិនជាទីប្រាថ្នា មិនជាទីត្រេកអរ មិនជាទីគាប់ចិត្ត រមែង សាបសូន្យ ទៅ អារម្មណ៍ទាំងឡាយជាទីប្រាថ្នា ជាទីត្រេកអរ ជាទីគាប់ចិត្ត រមែងចម្រើន ឡើង ចុះដំណើរនោះ ព្រោះហេតុអី្វ ម្នាលភិក្ខុទាំងឡាយ ដំណើរនុ៎ះ ព្រោះភិក្ខុជាអ្នកដឹង តាម ពិត រមែងដូច្នោះឯង ។ ម្នាលភិក្ខុទាំងឡាយ បណ្តាធម្មសមាទានទាំងនោះ ធម្មសមាទាន ណា ដែលមានសេចកី្តទុក្ខក្នុងបច្ចុប្បន្ន តែមានសេចកី្តសុខជាវិបាកតទៅ ភិក្ខុជាអ្នក ប្រកប​ដោយវិជ្ជា ដឹងនូវធម្មសមាទាននោះ ស្គាល់តាមសេចកី្តពិតថា ធម្មសមាទាននេះ ឯង មានសេចកី្តទុក្ខក្នុងបច្ចុប្បន្ន តែមានសេចកី្តសុខជាវិបាកតទៅ ។ កាលភិក្ខុជាអ្នក ប្រកបដោយវិជ្ជា ដឹងនូវធម្មសមាទាននោះ ស្គាល់តាមសេចកី្តពិត រមែងមិន សេពនូវ ធម្មសមាទាននោះ វៀរចាកធម្មសមាទាននោះ ។ កាលបើភិក្ខុនោះ មិនសេពនូវ ធម្មសមាទាននោះ វៀរចាកធម្មសមាទាននោះហើយអារម្មណ៍ ទាំងឡាយ មិនជាទីប្រាថ្នា មិនជាទីត្រេកអរ មិនជាទីគាប់ចិត្ត រមែងសាប សូន្យទៅ អារម្មណ៍ ទាំងឡាយជាទីប្រាថ្នា ជាទីត្រេកអរ ជាទីគាប់ចិត្ត រមែងចម្រើនឡើង ដំណើរនោះ ព្រោះហេតុអី្វ ម្នាលភិក្ខុ ទាំងឡាយ ដំណើរនុ៎ះ ព្រោះភិក្ខុជាអ្នក ដឹងតាមពិត រមែងដូច្នោះឯង ។ ម្នាលភិក្ខុ ទាំងឡាយ បណ្តាធម្មសមាទានទាំងនោះ ធម្មសមាទានណា ដែលមានសេចកី្ត សុខក្នុង បច្ចុប្បន្ន ទាំងមាន សេចកី្តសុខជាវិបាកតទៅ ភិក្ខុជាអ្នកប្រកបដោយវិជ្ជា ដឹងនូវធម្ម-សមាទាននោះ ស្គាល់តាមសេចកី្តពិតថា ធម្មសមាទាននេះឯង មានសេចកី្តសុខក្នុង បច្ចុប្បន្ន ទាំងមានសេចកី្តសុខជាវិបាកតទៅ ។ កាលភិក្ខុជាអ្នកប្រកបដោយ វិជ្ជាដឹងនូវ ធម្មសមាទាននោះ ស្គាល់តាមសេចកី្តពិត រមែងមិនសេពនូវធម្មសមាទាននោះ វៀរ ចាកធម្មសមាទាននោះ ។ កាលបើភិក្ខុនោះមិនសេពនូវធម្មសមាទាននោះ វៀរចាក ធម្មសមាទាននោះហើយ អារម្មណ៍ទាំងឡាយ ដែលមិនជាទីប្រាថ្នា មិនជាទីត្រេកអរ មិនជាទីគាប់ចិត្ត រមែងសាបសូន្យទៅ អារម្មណ៍ទាំងឡាយជាទីប្រាថ្នា ជាទីត្រេកអរ ជាទីគាប់ចិត្ត រមែងចម្រើនឡើង ដំណើរនោះ ព្រោះហេតុអី្វ ម្នាលភិក្ខុទាំងឡាយ ដំណើរនុ៎ះ ព្រោះភិក្ខុជាអ្នក ដឹងតាមពិត រមែងដូច្នោះឯង ។</p>
        <p><a class='ref km' id='km១៦៦' href='#km១៦៦'>១៦៦</a>ម្នាលភិក្ខុទាំងឡាយ ធម្មសមាទានដែលមានសេចកី្តទុក្ខក្នុង បច្ចុប្បន្ន ទាំងមានសេចកី្តទុក្ខជាវិបាកតទៅ តើដូចម្តេច ។ ម្នាលភិក្ខុទាំងឡាយ បុគ្គលពួកមួយ​ ក្នុងលោកនេះ ជាអ្នកសម្លាប់សត្វ​ ទាំងសេចកី្តទុក្ខ ទាំងទោមនស្ស រមែងរងនូវសេចកី្ត ទុក្ខ និងទោមនស្សព្រោះបាណាតិបាតជា បច្ច័យ ។​ ជាអ្នកកាន់យកវត្ថុដែលគេមិនបានឲ្យ ( ដោយកាយឬវាចា ) ទាំងសេចកី្តទុក្ខ​ ទាំងទោមនស្ស រមែងរងនូវសេចកី្តទុក្ខ និងទោមនស្សព្រោះអទិន្នាទានជាបច្ច័យ ។ ជាអ្នកប្រព្រឹត្តខុស​ ក្នុងកាមទាំងឡាយ ទាំងសេចកី្ត ទាំងទោមនស្ស ក៏រមែងរងនូវសេចកី្តទុក្ខ និងទោមនស្សព្រោះ កាមេសុ-មិច្ឆាចារជាបច្ច័យ ។ ជាអ្នកពោលនូវពាក្យកុហក ទាំងសេចកី្តទុក្ខ​ ទាំងទោមនស្ស ក៏រមែងរងនូវសេចកី្តទុក្ខ និងទោមនស្សព្រោះមុសាវាទជាបច្ច័យ ។ ជាអ្នកពោលពាក្យ ញុះញង់ ទាំងសេចកី្តទុក្ខ​ ទាំងទោមនស្ស ក៏រមែងរងនូវសេចកី្តទុក្ខ និងទោមនស្ស ព្រោះបិសុណវាចាជាបច្ច័យ ។ ជាអ្នកមានវាចាអាក្រក់ ទាំងសេចកី្តទុក្ខ​ ទាំងទោមនស្ស ក៏រមែងរងនូវសេចកី្តទុក្ខ និងទោមនស្សព្រោះផរុសវាចាជាបច្ច័យ ។ ជាអ្នកពោល ពាក្យរោយរាយឥតប្រយោជន៍ ទាំងសេចកី្តទុក្ខ​ ទាំងទោមនស្ស ក៏រមែងរងនូវសេចកី្ត ទុក្ខ និងទោមនស្ស ព្រោះសម្ផប្បលាបៈជាបច្ច័យ ។ ជាអ្នកមានអភិជ្ឈាច្រើន ទាំងសេចកី្ត ទុក្ខ​ ទាំងទោមនស្ស ក៏រមែងរងនូវសេចកី្តទុក្ខ និងទោមនស្ស ព្រោះអភិជ្ឈាជាបច្ច័យ ។ ជាអ្នកមានចិត្តព្យាបាទ ទាំងសេចកី្តទុក្ខ​ ទាំងទោមនស្ស ក៏រមែងរងនូវសេចកី្តទុក្ខ និង ទោមនស្ស ព្រោះព្យាបាទជាបច្ច័យ ។ ជាអ្នកយល់ខុស ទាំងសេចកី្តទុក្ខ​ ទាំងទោមនស្ស ក៏រមែងរងនូវ សេចកី្តទុក្ខ និងទោមនស្ស ព្រោះមិច្ឆាទិដិ្ឋជាបច្ច័យ ។ បុគ្គលនោះ លុះ ទម្លាយរាងកាយបន្ទាប់អំពីមរណៈទៅ រមែងទៅកើតក្នុងអបាយ ទុគ្គតិ វិនិបាត នរក ។ ម្នាលភិក្ខុទាំងឡាយ ធម្មសមាទាននេះ តថាគតហៅថា មានសេចកី្តទុក្ខក្នុង បច្ចុប្បន្ន ទាំងមានសេចកី្តទុក្ខជាវិបាកតទៅ ។</p>
        <p><a class='ref km' id='km១៦៧' href='#km១៦៧'>១៦៧</a>ម្នាលភិក្ខុទាំងឡាយ ធម្មសមាទានមានសេចកី្តសុខក្នុងបច្ចុប្បន្ន តែមានសេចកី្តទុក្ខវិបាកតទៅ តើដូចម្តេច ។​ ម្នាលភិក្ខុទាំងឡាយ បុគ្គលពួកមួយក្នុង លោកនេះ ជាអ្នកសម្លាប់សត្វ ទាំងសេចកី្តសុខ ទាំងសោមនស្ស ក៏រមែងបានសេចកី្ត សុខ និងសោមនស្សព្រោះបាណាតិបាតជាបច្ច័យ ។ ជាអ្នកកាន់យកទ្រព្យដែលគេមិន បានឲ្យ ( ដោយកាយឬវាចា ) ទាំងសេចកី្តសុខ ទាំងសោមនស្ស ក៏រមែងបានសេចកី្ត សុខ នឹងសោមនស្សព្រោះអទិន្នាទានជាបច្ច័យ ។ ជាអ្នក ប្រព្រឹត្តខុសក្នុងកាមទាំងឡាយ ទាំងសេចកី្តសុខ ទាំងសោមនស្ស ក៏រមែងបានសេចកី្តសុខ និងសោមនស្សព្រោះ កាមេសុមិច្ឆាចារជាបច្ច័យ ។ ជាអ្នកពោលពាក្យកុហក ទាំងសេចកី្តសុខ ទាំង សោមនស្ស ក៏រមែងបានសេចកី្តសុខ និងសោមនស្សព្រោះមុសាវាទជាបច្ច័យ ។ ជាអ្នកមានវាចាញុះញង់ ទាំងសេចកី្តសុខ ទាំងសោមនស្ស ក៏រមែងបានសេចកី្តសុខ និងសោមនស្សព្រោះ បិសុណវាចាជាបច្ច័យ ។ ជាអ្នកវាចាអាក្រក់ ទាំងសេចកី្តសុខ ទាំងសោមនស្ស ក៏រមែងបានសេចកី្តសុខ និងសោមនស្សព្រោះផរុសវាចាជាបច្ច័យ ។ ជាអ្នក ពោលពាក្យឥតប្រយោជន៍ ទាំងសេចកី្តសុខ ទាំងសោមនស្ស ក៏រមែងបាន សេចកី្តសុខ និងសោមនស្សព្រោះសម្ផប្បលាបៈជាបច្ច័យ ។ ជាអ្នកមានអភិជ្ឈាច្រើន ទាំងសេចកី្តសុខ ទាំងសោមនស្ស ក៏រមែងបានសេចកី្តសុខ និងសោមនស្សព្រោះអភិជ្ឈា ជាបច្ច័យ ។ ជាអ្នកមានចិត្តព្យាបាទ ទាំងសេចកី្តសុខ ទាំងសោមនស្ស ក៏រមែងបាន សេចកី្តសុខ នឹងសោមនស្ស ព្រោះព្យាបាទជាបច្ច័យ ។ ជាអ្នកយល់ខុស ទាំងសេចកី្ត សុខ ទាំងសោមនស្ស ក៏រមែងបាន សេចកី្តសុខ និងសោមនស្ស ព្រោះមិច្ឆាទិដិ្ឋជាបច្ច័យ ។ បុគ្គលនោះ លុះទម្លាយរាងកាយបន្ទាប់ពីមរណៈទៅ រមែងទៅកើតក្នុងអបាយ ទុគ្គតិ វិនិបាត នរក ។ ម្នាលភិក្ខុទាំងឡាយ ធម្មសមាទាននេះ តថាគតហៅថា មានសេចកី្ត សុខក្នុងបច្ចុប្បន្ន តែមានសេចកី្តទុក្ខជាវិបាកតទៅ ។</p>
        <p><a class='ref km' id='km១៦៨' href='#km១៦៨'>១៦៨</a>ម្នាលភិក្ខុទាំងឡាយ ធម្មសមាទាន ដែលមានសេចកី្តទុក្ខ ក្នុងបច្ចុប្បន្ន តែមានសេចកី្តសុខជាវិបាកតទៅ តើដូចម្តេច ។​ ម្នាលភិក្ខុទាំងឡាយ បុគ្គលពួកមួយ ក្នុងលោកនេះ ជាអ្នកវៀរចាកការសម្លាប់សត្វ ទាំងសេចកី្តទុក្ខ ទាំងទោមនស្ស ក៏រមែង រងសេចកី្តទុក្ខ និងទោមនស្សព្រោះវៀរចាកបាណាតិបាតជាបច្ច័យ ។ ជាអ្នកវៀរចាក ការកាន់យកទ្រព្យដែលគេ មិនបានឲ្យ ទាំងសេចកី្តទុក្ខ ទាំងទោមនស្ស ក៏រមែងរង សេចកី្តទុក្ខនិងទោមនស្ស ព្រោះវៀរចាកអទិន្នាទានជាបច្ច័យ ។ ជាអ្នកវៀរចាកការ ប្រព្រឹត្តខុសក្នុងកាមទាំងឡាយ ទាំងសេចកី្តទុក្ខ ទាំងទោមនស្ស ក៏រមែងរងសេចកី្តទុក្ខ និងទោមនស្ស ព្រោះវៀរចាកកាមេសុមិច្ឆាចារជាបច្ច័យ ។ ជាអ្នកវៀរចាកការពោល ពាក្យកុហក ទាំងសេចកី្តទុក្ខ ទាំងទោមនស្ស ក៏រមែងរងសេចកី្តទុក្ខនិងទោមនស្ស ព្រោះវៀរចាកមុសាវាទជាបច្ច័យ ។ ជាអ្នកវៀរចាកការពាក្យញុះញង់ ទាំងសេចកី្តទុក្ខ ទាំងទោមនស្ស ក៏រមែងរង សេចកី្តទុក្ខនិងទោមនស្ស ព្រោះវៀរចាកបិសុណវាចាជា បច្ច័យ ។ ជាអ្នកវៀរចាកការពោលពាក្យអាក្រក់ ទាំងសេចកី្តទុក្ខ ទាំងទោមនស្ស ក៏រមែងរង សេចកី្តទុក្ខនិងទោមនស្ស ព្រោះវៀរចាកផរុសវាចាជាបច្ច័យ ។ ជាអ្នកវៀរ ចាក ការពោលពាក្យឥតប្រយោជន៍ ទាំងសេចកី្តទុក្ខ ទាំងទោមនស្ស ក៏រមែងរង សេចកី្តទុក្ខនិងទោមនស្ស ព្រោះវៀរចាកសម្ផប្បលាបៈជាបច្ច័យ ។ ជាអ្នកមិនមាន អភិជ្ឈាច្រើន ទាំងសេចកី្តទុក្ខ ទាំងទោមនស្ស ក៏រមែងរងសេចកី្តទុក្ខនិងទោមនស្ស ព្រោះការមិនមានអភិជ្ឈាជាបច្ច័យ ។ ជាអ្នកមិនមានព្យាបាទ ទាំងសេចកី្តទុក្ខ ទាំង ទោមនស្ស ក៏រមែងរងសេចកី្តទុក្ខនឹងទោមនស្ស ព្រោះមិនមានព្យាបាទជាបច្ច័យ ។ ជាអ្នក យល់ត្រូវ ទាំងសេចកី្តទុក្ខ ទាំងទោមនស្ស ក៏រមែងរងសេចកី្តទុក្ខនឹង ទោមនស្ស ព្រោះ សមាទិដិ្ឋជាបច្ច័យ ។ បុគ្គលនោះ លុះទម្លាយរាងកាយ បន្ទាប់ពីមរណៈទៅ រមែងទៅកើត ក្នុងសុគតិសួគ៌ទេវលោក ។ ម្នាលភិក្ខុទាំងឡាយ ធម្មសមាទាននេះ តថាគតហៅថា មានសេចកី្តទុក្ខក្នុងបច្ចុប្បន្ន តែមានសេចកី្តសុខជាវិបាកតទៅ ។</p>
        <p><a class='ref km' id='km១៦៩' href='#km១៦៩'>១៦៩</a>ម្នាលភិក្ខុទាំងឡាយ ធម្មសមាទាន មានសេចកី្តសុខ ក្នុងបច្ចុប្បន្ន ទាំងមានសេចកី្តសុខជាវិបាកតទៅ តើដូចម្តេច ។​ ម្នាលភិក្ខុទាំង ឡាយ បុគ្គលពួកមួយ ក្នុងលោកនេះ ជាអ្នកវៀរចាកការសម្លាប់សត្វ ព្រមដោយសេចកី្តសុខ ព្រមដោយ សោមនស្ស ក៏រមែងបានសេចកី្តសុខ និងសោមនស្សព្រោះវៀរចាកបាណាតិបាត ជាបច្ច័យ ។ ជាអ្នកវៀរចាកការកាន់ យកទ្រព្យដែលគេមិនបានឲ្យ ព្រមដោយសេចកី្ត​សុខ ព្រមដោយសោមនស្ស ក៏រមែងបានសេចកី្តសុខនិងសោមនស្ស ព្រោះវៀរចាក អទិន្នាទាន ជាបច្ច័យ ។ ជាអ្នកវៀរចាកការប្រព្រឹត្តខុសក្នុងកាមទាំងឡាយ ព្រមដោយ​សេចកី្តសុខ ព្រមដោយសោមនស្សក៏រមែង សេចកី្តសុខនិងសោមនស្ស ព្រោះវៀរ ចាកកាមេសុមិច្ឆាចារជាបច្ច័យ ។ ជាអ្នកវៀរចាកការពោលពាក្យកុហក ព្រមដោយ សេចកី្តសុខ ព្រមដោយសោមនស្ស ក៏រមែងបានសេចកី្តសុខនិងសោមនស្ស ព្រោះវៀរ ចាក​មុសាវាទជាបច្ច័យ ។ ជាអ្នកវៀរចាកពោលពាក្យញុះញង់ ព្រមដោយសេចកី្តសុខ ព្រមដោយ សោមនស្ស ក៏រមែងបានសេចកី្តសុខនិងសោមនស្ស ព្រោះវៀរចាក បិសុណវា ចា ជាបច្ច័យ ។ ជាអ្នកវៀរចាកការពោលពាក្យអាក្រក់ ព្រមដោយសេចកី្ត សុខ ព្រមដោយ សោមនស្ស ក៏រមែងបានសេចកី្តសុខនិងសោមនស្ស ព្រោះវៀរចាក ផរុសវាចាជាបច្ច័យ ។ ជាអ្នកវៀរចាកការពោលពាក្យឥតប្រយោជន៍ ព្រមដោយ សេចកី្តសុខ ព្រមដោយសោមនស្ស ក៏រមែងបានសេចកី្តសុខនឹង សោមនស្ស ព្រោះវៀរ ចាកសម្ផប្បលាបៈជាបច្ច័យ ។ ជាអ្នកមិនមានអភិជ្ឈាច្រើន ព្រមដោយសេចកី្តសុខ ព្រមដោយសោមនស្ស ក៏រមែងបានសេចកី្តសុខ និងសោមនស្ស ព្រោះមិនមានអភិជ្ឈា ជាបច្ច័យ ។ ជាអ្នកមិនមានចិត្តព្យាបាទ ព្រមដោយសេចកី្តសុខ ព្រមដោយសោមនស្ស ក៏រមែង បានសេចកី្តសុខ និងសោមនស្ស ព្រោះមិនមានចិត្តព្យាបាទជាបច្ច័យ ។ ជាអ្នកយល់ត្រូវ ព្រមដោយសេចកី្តសុខ ព្រមដោយសោមនស្ស ក៏រមែងបានសេចកី្ត សុខនិងសោមនស្ស ព្រោះសម្មាទិដិ្ឋជាបច្ច័យ ។ បុគ្គលនោះ លុះទម្លាយរាងកាយ បន្ទាប់ពីមរណៈទៅ រមែងទៅ កើតក្នុងសុគតិសួគ៌ទេវលោក ។ ម្នាលភិក្ខុទាំងឡាយ ធម្មសមាទាននេះ តថាគតហៅថា មានសេចក្តីសុខក្នុងបច្ចុប្បន្ន ទាំងមានសេចកី្តសុខ ជាវិបាកតទៅ ។ ម្នាលភិក្ខុទាំងឡាយ នេះឯងជាធម្ម សមាទានមាន ៤ ប្រការ ។</p>
        <p><a class='ref km' id='km១៧០' href='#km១៧០'>១៧០</a>ម្នាលភិក្ខុទាំងឡាយ ដូចជាននោងព្រៃ លាយដោយថ្នាំពិស ។ គ្រានោះ បុរសមានប្រាថ្នាដើម្បីរស់នៅ មិនប្រាថ្នាដើម្បីស្លាប់ ប្រាថ្នាសេចកី្តសុខ ខ្ពើមសេចកី្តទុក្ខ បានមកដល់ ។ ពួកជននិយាយនឹងបុរសនេះថា ម្នាលបុរសដ៏ចម្រើន ននោងព្រៃនេះ លាយដោយថ្នាំពិស បើអ្នកត្រូវការចូរផឹកចុះ កាលបើបុរសផឹកនូវននោងព្រៃនោះ ក៏ននោងព្រៃនោះមិនគាប់ចិត្តដោយពណ៌ផង ដោយក្លិនផង ដោយរសផង លុះផឹកហើយ ក៏ដល់នូវសេចកី្តស្លាប់ ឬក៏ដល់នូវសេចកី្តទុក្ខសើ្ទរតែនឹងស្លាប់ ។ បើបុរសមិនបាន ពិចារណានូវននោងព្រៃនោះ មុខជាផឹក មិនលះបង់ទេ កាលបុរសនោះផឹក នូវននោងព្រៃ នោះហើយ មិនគាប់ចិត្តដោយពណ៌ផង ដោយកិ្លនផង ដោយរសផង លុះផឹកហើយ ក៏ដល់នូវ សេចកី្តស្លាប់ ឬដល់នូវសេចកី្តទុក្ខស្ទើរតែនឹងស្លាប់ យ៉ាងណាមិញ ម្នាលភិក្ខុ ទាំងឡាយ តថាគតហៅធម្មសមាទាននោះ មានសេចកី្តទុក្ខក្នុងបច្ចុប្បន្ន ទាំងមាន សេចកី្តទុក្ខជាវិបាកតទៅ ក៏មានឧបមេយ្យដូច្នេះឯង ។</p>
        <p><a class='ref km' id='km១៧១' href='#km១៧១'>១៧១</a>ម្នាលភិក្ខុទាំងឡាយ ដូចជាភាជន៍សំរឹទ្ធិពេញដោយទឹកផ្អែម បរិបូណ៌ ដោយពណ៌ បរិបូណ៌ដោយក្លិន បរិបូណ៌ដោយរស តែភាជន៍សំរឹទិ្ធ ពេញដោយទឹកផ្អែម នោះឯង លាយដោយថ្នាំពិស ។ គ្រានោះ បុរសមាន ប្រាថ្នាដើម្បីរស់នៅ មិនប្រាថ្នាដើម្បី ស្លាប់ ប្រាថ្នាសេចកី្តសុខ ខ្ពើមសេចកី្តទុក្ខ បានមកដល់ ។ ពួកជននិយាយនឹងបុរសនោះ យ៉ាងនេះថា ម្នាលបុរសដ៏ចម្រើន ភាជន៍សំរឹទ្ធិពេញដោយទឹកផ្អែម បរិបូណ៌ដោយពណ៌ បរិបូណ៌ដោយក្លិន បរិបូណ៌ដោយរស តែភាជន៍សំរឹទិ្ធពេញដោយទឹកផ្អែមនោះឯង លាយ ដោយថ្នាំពិស បើអ្នកត្រូវការចូរផឹកចុះ កាលបើបុរសផឹកទឹកនោះហើយ ក៏គាប់ចិត្ត ដោយ ពណ៌ផង ដោយក្លិនផង ដោយរសផង លុះផឹកហើយ ក៏ដល់នូវសេចកី្តស្លាប់ ឬ ក៏ដល់នូវសេចកី្តទុក្ខសើ្ទរតែនឹងស្លាប់ ។ បើបុរសនោះ មិនបានពិចារណានូវភាជន៍សំរឹទិ្ធ ដែលពេញដោយទឹកផ្អែមនោះហើយ មុខជា ផឹក មិនលះបង់ទេ កាលបុរសនោះផឹកនូវ ទឹកនោះ ក៏គាប់ចិត្តដោយ ពណ៌ផង ដោយក្លិនផង ដោយរសផង លុះផឹកហើយ ក៏ដល់នូវ សេចកី្តស្លាប់ ឬដល់នូវ សេចកី្តស្ទើរតែនឹងស្លាប់ យ៉ាងណាមិញ ម្នាលភិក្ខុទាំងឡាយ តថាគតហៅធម្ម សមាទាននេះថា មានសេចកី្តសុខក្នុងបច្ចុប្បន្ន តែមានសេចកី្តទុក្ខជា វិបាកតទៅ ក៏មានឧបមេយ្យដូច្នោះឯង ។</p>
        <p><a class='ref km' id='km១៧២' href='#km១៧២'>១៧២</a>ម្នាលភិក្ខុទាំងឡាយ ដូចជាទឹកមូត្រស្អុយលាយដោយភេសជ្ជៈ ទាំងឡាយផ្សេងៗ ។ គ្រានោះ បុរសមានរោគលឿង បានមកដល់ ។ ពួកជននិយាយ នឹងបុរសនោះយ៉ាងនេះថា ម្នាលបុរសដ៏ចម្រើន ទឹកមូត្រស្អុយនេះ លាយដោយភេសជ្ជៈ ទាំងឡាយផ្សេងៗ បើអ្នកត្រូវការ ចូរផឹកចុះ កាលបើបុរសនោះផឹកទឹកមូត្រស្អុយនោះ ក៏មិនគាប់ចិត្តដោយពណ៌ផង ដោយក្លិនផង ដោយរសផង លុះផឹកហើយក៏បានជាអ្នក មានសេចកី្តសុខ ។ បើបុរសនោះ បានពិចារណាទឹកមូត្រស្អុយនោះហើយ ក៏មុខជាផឹក មិនលះបង់ទេ កាលបើ បុរសនោះផឹកទឹកមូត្រស្អុយនោះ ក៏មិនគាប់ចិត្តដោយពណ៌ផង ដោយក្លិនផង ដោយរសផង លុះផឹកហើយ ក៏បានជាអ្នកមានសេចកី្តសុខ យ៉ាងណាមិញ ម្នាលភិក្ខុទាំងឡាយ តថាគតហៅធម្មសមាទាននេះថា មានសេចកី្តទុក្ខក្នុងបច្ចុប្បន្ន តែមាន សេចកី្តសុខជាវិបាកតទៅ ក៏មានឧបមេយ្យដូច្នោះឯង ។</p>
        <p><a class='ref km' id='km១៧៣' href='#km១៧៣'>១៧៣</a>ម្នាលភិក្ខុទាងឡាយ ដូចជាទឹកដោះជូរកី្ត ទឹកឃ្មុំកី្ត ទឹកដោះថ្លាកី្ត ទឹកអំពៅក្តី លាយច្រឡំជាមួយគ្នា ។ គ្រានោះ បុរសមានរោគចុះឈាម បាន មកដល់ ។ ពួកជននិយាយនឹងបុរសនោះយ៉ាងនេះថា ម្នាលបុរសដ៏ចម្រើន ទឹក ដោះជូរកី្ត ទឹកឃ្មុំកី្ត ទឹកដោះថ្លាកី្ត ទឹកអំពៅក្តី លាយច្រឡំជាមួយគ្នា បើអ្នកត្រូវការចូរផឹកចុះ កាលបើ បុរសនោះផឹកទឹកអម្បាលនោះ ក៏គាប់ចិត្តដោយពណ៌ផង ដោយក្លិនផង ដោយរសផង លុះផឹកហើយ ជាអ្នកបានសេចកី្តសុខ ។ បើបុរសនោះ បានពិចារណាទឹកនោះហើយ ក៏មុខជាផឹក មិនលះបង់ទេ កាលបុរសនោះផឹកទឹកនោះហើយ ក៏គាប់ចិត្តដោយពណ៌ផង ដោយក្លិនផង ដោយរសផង លុះផឹកហើយជាអ្នកបានសេចកី្តសុខ យ៉ាងណាមិញ ម្នាលភិក្ខុទាំងឡាយ តថាគតហៅធម្មសមាទាននេះថា មានសេចកី្តសុខក្នុងបច្ចុប្បន្ន ទាំងមានសេចកី្តសុខជាវិបាកតទៅ ។</p>
        <p><a class='ref km' id='km១៧៤' href='#km១៧៤'>១៧៤</a>ម្នាលភិក្ខុទាំងឡាយ ដូចជាព្រះអាទិត្យ កាលអាកាសរាំងភ្លៀង ឃ្លាតទៅចាកពពកហើយ ក្នុងសរទសម័យ នាខែជាទីបំផុតនៃវស្សានរដូវទាំង ឡាយ ក៏រះឡើងកាន់ផ្ទៃមេឃ ក៏ចាត់បង់នូវងងឹត ដែលមានឰដ៏អាកាសទាំងអស់ ភ្លឺផង ក្តៅផង រុងរឿងផង យ៉ាងណាមិញ ម្នាលភិក្ខុទាំងឡាយ ធម្មសមាទាននេះមានសេចកី្ត សុខក្នុងបច្ចុប្បន្ន ទាំងមានសេចកី្តសុខជាវិបាកតទៅ ធម្មសមាទាននេះអាចគ្របសង្កត់ នូវពាក្យបរប្បវាទរបស់ពួកសមណព្រាហ្មណ៍ ដទៃផង ភ្លឺផង ក្តៅផង រុងរឿងផង ក៏មានឧបមេយ្យដូច្នោះឯង ។ លុះព្រះមាន ព្រះភាគបានត្រាស់នូវភាសិតនេះចប់ហើយ ភិក្ខុទាំងនោះក៏ពេញចិត្ត រីករាយ នឹងភាសិតរបស់ព្រះមានព្រះភាគ ។</p>
        <p>ចប់ មហាធម្មសមាទានសូត្រ ទី ៦ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>