<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn84' lang='km'>
        <header>
            <ul>
            </ul>
            <h1>មធុរសូត្រ​ទី ៤</h1>
        </header>
        <p><a class='ref km' id='km225' href='#km225'>២២៥</a>ខ្ញុំបានស្ដាប់មកយ៉ាងនេះ ។ សម័យមួយ ព្រះមហាកច្ចានៈ សម្រាន្តឥរិយាបថ នៅក្នុងគុន្ធាវ័ន ទៀបក្រុងមធុរា ។ ព្រះបាទមធុររាជអវន្តិបុត្ត បានឮដំណឹងថា ម្នាលគ្នាយើងដ៏ចំរើន សមណៈឈ្មោះកច្ចានៈ ឥឡូវនេះគង់នៅក្នុងគុន្ធាវ័ន ទៀបក្រុងមធុរា កិត្តិសព្ទដ៏ប្រពៃយ៉ាងនេះ របស់ព្រះកច្ចានៈ ដ៏ចំរើននោះឯង តែងផ្សាយ​ទៅសព្វទិសថា លោកជាបណ្ឌិតឈ្លាសវៃ មានបញ្ញា ជាពហុស្សូតមានសំដីដ៏ចិត្រ មានបញ្ញាដ៏ល្អ ជាអ្នកចាស់ព្រឹទ្ធាផង ជាព្រះអរហន្តផង ការបានឃើញព្រះអរហន្ត​មានសភាពយ៉ាងនោះ ជាការញុំាងប្រយាជន៍ឲ្យសម្រេចដោយពិត ។ គ្រានោះ ព្រះបាទមធុររាជអវនិ្តបុត្តដទ្រង់ឲ្យរៀបចំយានទាំងឡាយដែលល្អៗ ទ្រង់ឡើងគង់​យានដែលល្អៗ ហើយទ្រង់រៀបចំយានទាំងឡាយដែលល្អៗ ទ្រង់ឡើងគង់យានដែល​ល្អៗ ហើយទ្រង់ស្ដេចចេញចាកក្រុងមធុរា ដោយយានទាំងឡាយដែលល្អ ៗ ដើមី្ប​ចួបនឹងព្រះមហាកច្ចានៈមានអាយុ ដោយរាជានុភាពដ៏ធំ ទ្រង់ស្ដេចទៅដោយយាន​កំណត់ត្រឹមផែនដី ដែលបរយានទៅបាន ហើយទ្រង់យាងចុះអំពីយាន ទ្រង់ព្រះ​ដំណើរទៅដោយព្រះបាទា ចូលទៅរកព្រះមហាកច្ចានៈមានអាយុ លុះចូលទៅដល់​ហើយ ក៏ធ្វើសេចកី្ដរីករាយជាមួយ នឹងព្រះមហាកច្ចានៈមានអាយុ លុះបញ្ចប់ពាក្យ​ដែលគួររីករាយនឹងពាក្យដែលគួររលឹកហើយ ក៏គង់នៅ ក្នុងទីដ៏សមគួរ ។ ព្រះបាទមធុររាជអវន្តបុត្ត លុះគង់នៅ ក្នុងទីដ៏សមគួរហើយ មានព្រះបន្ទូលពាក្យនេះ នឹង​ព្រះ​មហាកច្ចានៈមានកច្ចានៈមានអាយុថា បពិត្រព្រះកច្ចានៈដ៏ចំរើនពួកព្រាហ្មណ៍ នាំ​គ្នា​ពោលយ៉ាងនេះថា ពួកព្រាហ្មណ៍ជាវណ្ណៈខ្ពស់ជនដទៃជាវណ្ណៈទាប ពួកព្រាហ្មណ៍​ជាវណ្ណៈស ជនដទៃជាវណ្ណៈខ្មៅពួកព្រាហ្មណ៍បរិសុទ្ធ ជនមិនមែនព្រាហ្មណ៍ មិនបរុរិសុទ្ធ ជនមិនមែនព្រាហ្មណ៍ មិនបរិសុទ្ធឡើយ ពួកព្រាហ្មណ៍ជាបុត្តរបស់ព្រហ្ម ជា​ឪស្ឋព្រហ្ម មានព្រះហ្មជាកំណើត ព្រហ្មបានតាក់តែងឲ្យកើត ជាអ្នកទទួលមត៌ករបស់​ព្រហ្មដូច្នេះ សេចកី្ដនេះព្រះកច្ចានៈដ៏ចំរើន នឹងពោលដូចម្ដេចទៅវិញ ។</p>
        <p><a class='ref km' id='km226' href='#km226'>២២៦</a>ព្រះមហាកច្ចានៈថ្វាយព្រះពរថា បពិត្រមហារាជ សំឡេងសុលសាយនេះ តែងប្រាកដក្នុងលោកថា ពួកព្រាហ្មណ៍ជាវណ្ណៈខ្ពស់ជនដ៏ទៃជាវណ្ណៈទាប ពួក​ព្រាហ្មណ៍ជាវណ្ណៈស ជនដទៃជាវណ្ណៈខ្មៅពួកព្រាហ្មណ៍បរិសុទ្ធ ជនមិនមែនព្រាហ្មណ៍មិនបរិសុទ្ធឡើយ ពួកព្រាហ្មណ៍ជាបុត្តរបស់ព្រហ្ម ជាឪរសកើតអំពីព្រះ​ឪស្ឋព្រះហ្ម មានព្រហ្មជាកំណើត ព្រះហ្មបានតាក់តែងឲ្យកើត ជាអ្នកទទួលមត៌របស់​ព្រហ្មជាកំណើត ព្រហ្មបានតាក់តែងឲ្យកើត ជាអ្នកទទួលមត៌ករបស់ព្រហ្មដូច្នេះ បពិត្រមហារាជ ឯសំឡេងសុះសាយនេះតែងប្រាកដក្នុងលោកថាពួកព្រាហ្មណ៍ជា​វណ្ណៈខ្ពស់ ជនដទៃវណ្ណៈទាប ។ បេ ។ ជាអ្នកទទួលមត៌ករបស់ព្រហ្មដូច្នេះ ដោយហេតុ​ណា ហេតុនុ៎ះ អ្នកប្រាជ្ញគប្បីដឹងដោយបរិយាយ ដូចតទៅនេះ បពិត្រមហារាជ ព្រះ​អង្គសំគាល់សេចកី្ដនោះដូចម្ដេច បើក្សត្រិយ៍​ គប្បីសម្រេច ( ឥទ្ធានុភាព​ )ដោយទ្រព្យ​ដោយស្រូវ ដោយប្រាក់ ឬដោយមាស តើក្សត្រិយ៍ ( ដទៃ ) គប្បីជាអ្នកកើនឡើងមុន ផ្ទំក្រោយ ​ទទួលស្ដាប់ការអ្វីៗ ប្រព្រឹត្តអំពើជាទីគាប់ចិត្ត ពោលពាក្យជាទីស្រឡាញ់​ នៃ​ក្សត្រិយ៍នោះឬទេ ។ ព្រាហ្មណ៍កី្ដ... វេស្សៈក្ដី... សុទ្ទៈក្ដី គប្បីជាអ្នកក្រោកឡើងមុន ដេកក្រោយ ទទួលស្ដាប់ការអ្វី ៗ ប្រព្រឹត្តអំពីជាទីគាប់ចិត្តពោលពាក្យជាទីស្រឡាញ់​នៃក្សត្រិយ៍នោះឬទេ ។ ព្រះបាទមធុររាជត្រាស់ថា បពិត្រព្រះកច្ចានៈដ៏ចំរើន បើក្សត្រិយ៍ គប្បីសម្រេច ( ឥទ្ធានុភាព ) ដោយទ្រព្យ ដោយស្រូវ ដោយប្រាក់ ឬដោយមាស​ក្សត្រិយ៍ ( ដទៃ ) ក៏ជាអ្នកត្រូវកើនឡើងមុន ផ្ទំក្រោយ ទទួលស្ដាប់ការអ្វីៗប្រព្រឹត្តអំពើ​ជាទីគាប់ចិត្ត ពោលពាក្យជាទីស្រឡាញ់ នៃក្សត្រិយ៍នោះឯង ។ ព្រាហ្មណ៍កិ្ដ...​ វេស្សៈក្ដី... សុទ្ទក្ដី ក៏ជាអ្នកត្រូវក្រោកឡើងមុន ដេកក្រោយ ទទួលស្ដាប់ការអ្វី ៗ ប្រព្រឹត្តអំពើ​ជាទីគាប់ចិត្តពោលពាក្យជាទីស្រឡាញ់ នៃក្សត្រិយ៍នោះឯង ។</p>
        <p><a class='ref km' id='km227' href='#km227'>២២៧</a>បពិត្រមហារាជ ព្រះអង្គសំគាល់សេចកី្ដនោះដូចម្ដេច បើព្រាហ្មណ៍​គប្បីសម្រេច ( ឥទ្ធានុភាព ) ដោយទ្រព្យ ដោយស្រូវ ដោយប្រាក់ ឬដោយមាស តើ​​ព្រាហ្មណ៍ (ដ៏ទៃ ) គប្បីជាអ្នកក្រោកឡើងមុនដេកក្រោយ ទទួលស្ដាប់ការអ្វី ៗ ប្រព្រឹត្ត​អំពើជាទីគាប់ចិត្ត ពោលពាក្យជាទីគាប់ចិត្ត នៃព្រហ្មណ៍នោះ ឬទេ ។ វេស្សៈក្ដី... សុទ្ទៈក្ដី...ក្សត្រិយ៍កី្ដ គប្បីជាអ្នកកើនឡើងមុន ផ្ទំក្រោយ ទទួលស្ដាប់ការអ្វី ៗ ប្រព្រឹត្ត​អំពើ​ជាទីគាប់ចិត្ត ពោលពាក្យជាទីស្រឡាញ់ នៃព្រាហ្មណ៍នោះឬទេ ។ បពិត្រព្រះកច្ចានៈ​ដ៏ចំរើន បើព្រាហ្មណ៍គប្បីសម្រេច ( ឥទ្ធានុភាព ) ដោយស្រូវ ដោយប្រាក់ ឬដោយមាសព្រាហ្មណ៍ (ដទៃ ) ក៏ជាអ្នកត្រូវក្រោកឡើងមុន ដេកក្រោយ ទទួលស្ដាប់ការ​អ្វីៗ ប្រព្រឹត្តអំពើជាទីគាប់ចិត្ត ពោលជាពាក្យជាទីស្រឡាញ់នៃព្រាហ្មណ៍នោះឯង ។ វេស្សៈក្ដី... សុទ្ទៈក្ដី... ក្សត្រិយ៍កី្ដក៏ជាអ្នកត្រូវកើនឡើងមុន ផ្ទំក្រោយ ទទួលស្ដាប់ការ​អ្វី​ៗ ប្រព្រឹត្តអំពើជាទីគាប់ចិត្ត ពោលពាក្យជាទីស្រឡាញ់ នៃព្រាហ្មណ៍នោះឯង ។</p>
        <p><a class='ref km' id='km228' href='#km228'>២២៨</a>បពិត្រមហារាជ ព្រះអង្គសំគាល់សេចកី្ដនោះដូចម្ដេចបើវេស្សៈ គប្បីសម្រេច ( ឥទ្ធានុភាព ) ដោយទ្រព្យ ដោយស្រូវដោយប្រាក់ ឬដោយមាស តើវេស្សៈ​ ( ដទៃ ) គប្បីជាអ្នកក្រោកឡើងមុខ ដេកក្រោយ ទទួលស្ដាប់ការអ្វីៗ ប្រព្រឹត្តអំពើជាទីគាប់ចិត្ត ពោលពាក្យជាទីស្រឡាញ់ នៃវេស្សៈនោះឬទេ ។ សុទ្ទៈក្ដី... ក្សត្រិយ៍កី្ដ... ព្រាហ្មណ៍កី្ដ គប្បីជាអ្នកក្រោកឡើងមុន ដេកក្រោយ ទទួលស្ដាប់ការអ្វីៗ ប្រព្រឹត្តអំពើ​ជាទីគាប់ចិត្ត ពោលពាក្យជាទីស្រឡាញ់ នៃវេស្សៈនោះឬទេ ។ បពិត្រព្រះកច្ចានៈដ៏ចំរើន បើវេស្សៈ គប្បីសម្រេច ( ឥទ្ធានុភាព ) ដោយទ្រព្យ ដោយស្រូវ​ ដោយប្រាក់ ឬដោយមាស វេស្សៈ ( ដទៃ ) ក៏ជាអ្នកត្រូវក្រោកឡើងមុន ដេកក្រោយ ទទួលស្ដាប់ការ​អ្វីៗប្រព្រឹត្តអំពើជាទីគាប់ចិត្ត ពោលពាក្យជាទីស្រឡាញ់ នៃវេស្សៈនោះឯង ។ សុទ្ទៈក្ដី... ក្សត្រិយ៍កី្ដ... ព្រាហ្មណ៍កី្ដ ក៏ជាអ្នកត្រូវក្រោកឡើងមុន ដេកក្រោយ ទទួលស្ដាប់ការ​អ្វីៗ ប្រព្រឹត្តអំពីជាទីគាប់ចិត្តពោលពាក្យជាទីស្រឡាញ់ នៃវេស្សៈនោះឯង ។</p>
        <p><a class='ref km' id='km229' href='#km229'>២២៩</a>បពិត្រមហារាជ ព្រះអង្គសំគាល់សេចកី្ដនោះដូចម្ដេចបើសុទ្ទៈគប្បី​សម្រេច ( ឥទ្ធានុភាព ) ដោយទ្រព្យ ដោយស្រូវ​ ដោយប្រាក់ ឬដោយមាស តើសុទ្ទៈ (ដទៃ ) គប្បីជាអ្នកក្រោកឡើងមុនដេកក្រោយ ទទួលស្ដាប់ការអ្វី ៗ ប្រព្រឹត្តជាទីគាប់​ចិត្ត ពោលពាក្យជាទីស្រឡាញ់នៃសុទ្ទៈនោះ ឬទេ ។ ក្សត្រិយ៍កី្ដ... ព្រាហ្មណ៍កី្ដ...វេស្សៈកី្ដ គប្បីជាអ្នកក្រោកឡើងមុន ដេកក្រោយ ទទួលស្ដាប់ការអ្វីៗ ប្រព្រឹត្តអំពើជា​ទី​គាប់ចិត្ត ពោលពាក្យជាទីស្រឡាញ់ នៃវេស្សៈនោះឬទេ ។ បពិត្រព្រះកច្ចានៈដ៏ចំរើន បើសុទ្ទៈគប្បីសម្រេច ( ឥទ្ធានុភាព ) ដោយទ្រព្យ ដោយស្រូវ ដោយប្រាក់ ឬដោយ​មាស សុទ្ទៈ ( ដទៃ ) ក៏ជាអ្នកត្រូវក្រោកឡើងមុន ដេកក្រោយ ទទួលស្ដាប់ការអ្វី ៗ ប្រព្រឹត្តអំពើជាទីគាប់ចិត្ត ពោលពាក្យជាទីស្រឡាញ់ នៃសុទ្ទៈនោះឯង ។ ក្សត្រិយ៍កី្ដ...​វេស្សៈក្ដី ក៏ជាអ្នកត្រូវក្រោកឡើងមុនដេកក្រោយ ទទួលស្ដាប់ការអ្វី ៗ ប្រព្រឹត្តអំពើជាទីគាប់ចិត្ត ពោលពាក្យជាទីស្រឡាញ់ នៃសុទ្ទៈនោះឯង ។</p>
        <p><a class='ref km' id='km230' href='#km230'>២៣០</a>បពិត្រមហារាជ ព្រះអង្គសំគាល់សេចកី្ដនោះដូចម្ដេចកាលបើហេតុ​យ៉ាងនេះមានហើយ វណ្ណៈទាំង៤ នេះ ជាវណ្ណៈស្មើ ៗ គ្នា ឬមិនស្មើគ្នាទេ ឬក៏ព្រះអង្គ​ទ្រង់មានព្រះយោបលដូចម្ដេច ក្នុងវណ្ណៈទាំង៤នុ៎ះវិញ ។ បពិត្រព្រះកច្ចានៈដ៏ចំរើន​ពិតមែនណាស់ហើយ កាលបើហេតុយ៉ាងនេះមានហើយ វណ្ណៈទាំង ៤ នេះ ជាវណ្ណៈ​ស្មើៗ គ្នាទេ ខ្ញុំមិនឃើញអំពើផ្សេងគ្នាបន្តិចបន្តួច ក្នុងវណ្ណៈទាំង៤ នុ៎ះឡើយ ។</p>
        <p><a class='ref km' id='km231' href='#km231'>២៣១</a>បពិត្រមហារាជ សំឡេងសុះសាយនេះ តែងប្រាកដក្នុងលោកថា ពួក​ព្រាហ្មណ៍ជាវណ្ណៈខ្ពស់ ជនដទៃជាវណ្ណៈទាប ។ បេ ។ ជាអ្នកទទួលមត៌ករបស់ព្រហ្ម​ដូច្នេះ ដោយហេតុណា ហេតុនុ៎ះអ្នកប្រាជ្ញគប្បីដឹងដោយបរិយាយដូចតទៅនេះ បពិត្រមហារាជ ព្រះអង្គសំគាល់សេចកី្ដនោះដូចម្ដេច ក្សត្រិយ៍ក្នុងលោកនេះ ជាអ្នក​សម្លាប់សត្វ ជាអ្នកលួចទ្រព្យគេ ជាអ្នកប្រព្រឹត្តខុសក្នុងកាមទាំងឡាយ ជាអ្នកពោល​ពាក្យកុហក ជាអ្នកមានវាចាញុះញង់ ជាអ្នកមានវាចាទ្រគោះ ជាអ្នកពោលពាក្យរោយរាយឥតប្រយាជន៍ ជាអ្នកមានសេចកី្ដលោកជាប្រក្រតី ជាអ្នកមានចិត្តព្យាបាទ ជាអ្នកមានសេចកី្ដឃើញខុស លុះមានរាងកាយបែកធ្លាយទៅ ខាងមុខបន្ទាប់អំពីមរណៈ គប្បីទៅកើតក្នុងកំណើតតិរច្ឆានប្រេត អសុរកាយ នឹងនរក ឬមិនទៅកើតទេ ឬ​ក៏ព្រះអង្គទ្រង់យល់ឃើញដោយប្រការដូចម្ដេច ក្នុងរឿងនុ៎ះ ។ បពិត្រព្រះកច្ចានៈ សូម្បីក្សត្រិយ៍ជាអ្នកសម្លាប់សត្វ ជាអ្នកលួចទ្រព្យគេ ជាអ្នកប្រព្រឹត្តខុសក្នុងកាមទាំង​ឡាយ ជាអ្នកពោលពាក្យកុហក ជាអ្នកមានវាចាញុះញង់ជាអ្នកមានវចាទ្រគោះ ជា​អ្នកពោលរោយរាយឥតប្រយោជន៍ ជាអ្នកមានសេចកី្ដលោកជាប្រក្រតី ជាអ្នកមាន​ចិត្តព្យាបាទ ជាអ្នកមានសេចកី្ដឃើញខុស លុះមានរាកាយបែកធ្លាយទៅ ខាងមុខ​បន្ទាប់អំពីមរណៈ ក៏គប្បីទៅកើតក្នុងកំណើតតិរច្ឆាន ប្រេត អសុរកាយ នឹងនរកខ្ញុំ​មានសេចកី្ដយល់ឃើញយ៉ាងនេះ ក្នុងរឿងនុ៎ះ មួយទៀត ពាក្យនុ៎ះ មួយទៀត ពាក្យ​នុ៎ះខ្ញុំបានឮមកអំពីព្រះអរហន្តទាំងឡាយ យ៉ាងនេះឯង ។</p>
        <p><a class='ref km' id='km232' href='#km232'>២៣២</a>បពិត្រមហារាជ តូ្រវហើយ ៗ បពិត្រមហារាជ រឿងនុ៎ះព្រះអង្គយល់​ឃើញ យ៉ាងនេះ ជាការប្រពៃហើយ មួយទៀតពាក្យនុ៎ះព្រះអង្គបានឮអំពីព្រះអរហន្តទាំងឡាយ ក៏ជាការប្រពៃ បពិត្រមហារាជ ព្រះអង្គសំគាល់សេចកី្ដនោះដូចម្ដេច ព្រាហ្មណ៍ក្នុងលោកនេះ... វេស្សៈក្នុងលោកនេះ... សុទ្ទៈក្នុងលោកនេះ ជាអ្នក​សម្លាប់សត្វជាអ្នកលួចទ្រព្យគេ ។ បេ ។ ជាអ្នកមានសេចកី្ដឃើញខុស លុះមានរាង​កាយបែកធ្លាយទៅ ខាងមុខបន្ទាប់អំពីមរណៈ គប្បីទៅកើតក្នុងកំណើតតិរច្ឆាន ប្រេត​អសុរកាយ នឹងនរក ឬមិនទៅកើតទេ ឬក៏ព្រះអង្គទ្រង់យល់ឃើញដោយប្រការដូចម្ដេចក្នុងរឿងនុ៎ះ ។ បពិត្រព្រះកច្ចានៈដ៏ចំរើន​ សូម្បីសុទ្ទៈជាអ្នកសម្លាប់សត្វ ជាអ្នក​លួចទ្រព្យគេ ។ បេ ។ ជាអ្នកមានសេចកី្ដឃើញខុស លុះមានរាងកាយបែកធ្លាយទៅ ខាងមុខបន្ទាប់អំពីមរណៈ គប្បីទៅកើតក្នុងកំណើតតិរច្ចាន ប្រេត អសុរកាយ នឹង​នរក ខ្ញុំមានសេចកី្ដនេះយល់ឃើញយ៉ាងនេះក្នុងរឿងនុ៎ះ មួយទៀតពាក្យនុ៎ះខ្ញុំបានឮ​មក អំពីព្រះអរហន្តទាំងឡាយ យ៉ាងនេះឯង ។</p>
        <p><a class='ref km' id='km233' href='#km233'>២៣៣</a>បពិត្រមហារាជ ត្រូវហើយ ៗ បពិត្រមហារាជរឿងនុ៎ះព្រះអង្គ​យល់​ឃើញយ៉ាងនេះ ជាការប្រពៃ មួយទៀត ពាក្យនុ៎ះព្រះអង្គបានឮអំពីព្រះអរហន្តទាំង​ឡាយ ក៏ជាការប្រពៃ បពិត្រមហារាជ ព្រះអង្គសំគាល់សេចកី្ដនោះដូចម្ដេច កាលបើ​ហេតុយ៉ាងនេះមានហើយ វណ្ណៈទាំង៤ នេះ ជាវណ្ណៈស្មើៗគ្នា ឬមិនស្មើគ្នាទេ ឬក៏ព្រះ​អង្គទ្រង់មានព្រះយោបល់ដូចម្ដេច ក្នុងវណ្ណៈទាំង ៤ នេះវិញ ។ បពិត្រព្រះកច្ចានៈដ៏​ចំរើន កាលបើហេតុយ៉ាងនេះមានប្រាកដហើយ វណ្ណៈទាំង ៤ នេះ ជាវណ្ណៈស្មើៗគ្នា មិនមែនមិនស្មើគ្នាទេ ខ្ញុំមិនឃើញអំពីផ្សេងគ្នាបន្តិចបន្តួច ក្នុងវណ្ណៈទាំង ៤ នេះឡើយ ។</p>
        <p><a class='ref km' id='km234' href='#km234'>២៣៤</a>បពិត្រមហារាជ សំឡេងសុសសាយនេះ តែងប្រាកដក្នុងលោកថា ពួកព្រាហ្មណ៍ជាវណ្ណៈខ្ពស់ ជនដទៃជាវណ្ណៈទាប ។ បេ ។ ជាអ្នកទទួលមត៌ករបស់​ព្រហ្មដូច្នេះ ដោយហេតុណា ហេតុនុ៎ះអ្នកប្រាជ្ញគប្បីដឹងដោយបរិយាយដូចតទៅនេះ​បពិត្រមហារាជ ព្រះអង្គសំគាល់សេចកី្ដនោះដូចម្ដេច ក្សត្រិយ៍ក្នុងលោកនេះ វៀរចាក​ការសម្លាប់សត្វវៀរចាកការលួចទ្រព្យគេ វៀរចាកការប្រព្រឹត្តខុសក្នុងកាមទាំងឡាយ​វៀរចាកពាក្យកុហក វៀរចាកវាចាកញុះញង់ វៀរចាកវាចាទ្រគោះ វៀរចាកពាក្យរោយរាយឥតប្រយាជន៍ ជាអ្នកមិនមានសេចកី្ដលាភជាប្រក្រតីជាអ្នកមានចិត្តមិន​មានព្យាបាទ ជាអ្នកមានសេចកី្ដឃើញត្រូវ លុះមានរាងកាយបែកធ្លាយទៅ ខាង​មុខ​បន្ទាប់អំពីមរណៈ គប្បីទៅកើតក្នុងសុគតិសួគ៌ទេវលោក ឬមួយមិនទៅកើតទេ ឬក៏​ព្រះអង្គទ្រង់យល់ឃើញដោយប្រការដូចម្ដេច ក្នុងរឿងនុ៎ះ ។ បពិត្រព្រះកច្ចានៈដ៏​ចំរើន សូម្បីក្សត្រិយ៍ដែលវៀរចាកការសម្លាប់សត្វ វៀរចាកការលួចទ្រព្យគេ វៀរចាកការប្រព្រឹត្តិខុសក្នុងកាមទាំងឡាយ វៀរចាកពាក្យកុហក វៀរចាកវាចាញុះញង់ វៀរចាក​វាចាទ្រគោះ វៀរចាកពាក្យរោយរាយឥតប្រយោជន៍ជាអ្នកមិនមានសេចកី្ដលោភជាប្រក្រតី ជាអ្នកមានចិត្តមិនព្យាបាទ​ជាអ្នកមានសេចកី្ដឃើញត្រូវ លុះមានរាងកាយបែកធ្លាយទៅ ខាងមុខបន្ទាប់អំពីមរណៈ គប្បីទៅកើតក្នុងសុគតិសួគ៌ទេវលោក ខ្ញុំ​មានសេចកី្ដយល់ឃើញយ៉ាងនេះក្នុងរឿងនុ៎ះ មួយទៀត ពាក្យនុ៎ះខ្ញុំបានឮមកអំពី​ព្រះអរហន្តទាំងឡាយ យ៉ាងនេះឯង ។</p>
        <p><a class='ref km' id='km235' href='#km235'>២៣៥</a>បពិត្រមហារាជត្រូវហើយ។បពិត្រមហារាជរឿងនុ៎ះព្រះអង្គយល់​ឃើញយ៉ាងនេះជាការប្រពៃមួយទៀតពាក្យនុ៎ះព្រះអង្គបានឮអំពីព្រះអរហន្តទាំង​ឡាយក៏ជាការប្រពៃបពិត្រមហារាជព្រះអង្គសំគាល់សេចកី្ដនោះដូចម្ដេចព្រាហ្មណ៍​ក្នុងលោកនេះ… វេស្សៈក្នុងលោកនេះ... សុទ្ទៈក្នុងលោកនេះដែលវៀរចាកការសម្លាប់សត្វ ។ បេ ។ជាអ្នកមានសេចក្តីឃើញត្រូវ លុះមានរាងកាយបែកធ្លាយទៅ ខាងមុខប ន្ទាប់អំពីមរណៈ គប្បីទៅកើតក្នុងសុគតិសួគ៌ទេវលោក ឬមិនទៅកើតទេ ឬក៏ព្រះអង្គ យល់ឃើញដោយប្រការដូចម្តេច ក្នុងរឿងនុ៎ះ ។ បពិត្រព្រះកច្ចានៈដ៏ចំរើន សូម្បីសុទ្ធ ដែលវៀរចាកការសម្លាប់សត្វ វៀរចាកការលួចទ្រព្យគេ ។បេ ។ ជាអ្នកមានសេចក្តីឃើ ញត្រូវ លុះមានរាងកាយបែកធ្លាយទៅ ខាងមុខបន្ទាប់អំពីមរណៈ គប្បីទៅកើតក្នុង សុគតិសួគ៌ទេវលោក ខ្ញុំមានសេចក្តីនេះយល់ឃើញយ៉ាងនេះក្នុងរឿងនុ៎ះ មួយទៀត ពាក្យនុ៎ះខ្ញុំបានឮមកអំពីព្រះអរហន្តទាំងឡាយ យ៉ាងនេះឯង ។</p>
        <p><a class='ref km' id='km236' href='#km236'>២៣៦</a>បពិត្រមហារាជត្រូវហើយៗបពិត្រមហារាជរឿងនុ៎ះព្រះអង្គយល់ឃើញយ៉ាងនេះជាការប្រពៃមួយទៀតពាក្យនុ៎ះព្រះអង្គបានឮអំពីព្រះអរហន្តទាំងឡាយក៏ជាការប្រពៃបពិត្រមហារាជព្រះអង្គសំគាល់សេចក្តីនោះដូចម្តេចកាលបើហេតុយ៉ាងនេះមានហើយវណ្ណៈទាំង៤នេះជាវណ្ណៈស្មើៗគ្នាឬមិនស្មើគ្នាទេឬក៏ព្រះអង្គ​ទ្រង់មានព្រះយោបល់ដូចម្ដេចក្នុងវណ្ណៈទាំង៤នេះវិញ។បពិត្រព្រះកច្ចានៈដ៏ចំរើន​កាលបើហេតុយ៉ាងនេះមានប្រាកដហើយវណ្ណៈទាំង៤នេះជាវណ្ណៈស្មើៗគ្នាឬមិន​ស្មើគ្នាទេ ឬក៏ព្រះអង្គទ្រង់មានព្រះយោបល់ដូចម្ដេច ក្នុងវណ្ណៈទាំង ៤ នេះវិញ ។ បពិត្រព្រះកច្ចានៈដ៏ចំរើន កាលបើហេតុយ៉ាងនេះមានប្រាកដហើយ វណ្ណៈទាំង ៤នេះ ជាវណ្ណៈស្មើៗ គ្នាពិតមែន ខ្ញុំមិនឃើញអំពើផ្សេងគ្នាបន្តិចបន្តួចក្នុងវណ្ណៈទាំង ៤ នេះឡើយ ។</p>
        <p><a class='ref km' id='km237' href='#km237'>២៣៧</a>បពិត្រមហារាជ សំឡេងសុសសាយនេះ តែងប្រាកដក្នុងលោកថា ពួកព្រាហ្មណ៍ជាវណ្ណៈខ្ពស់ ។ បេ ។ ជាអ្នកទទួលមត៌ករបស់ព្រហ្មដូច្នេះ ដោយហេតុ​ណា ហេតុណា ហេតុនុ៎ះអ្នកប្រាជ្ញគប្បីដឹងដោយបរិយាយដូចតទៅនេះ បពិត្រមហារាជ ព្រះអង្គសំគាល់សេចកី្ដនោះដូចម្ដេចក្សត្រិយ៍ក្នុងលោកនេះ កាត់ជញ្ជាំងផ្ទះរបស់​គេកី្ដ ប្លន់គេកី្ដ ធ្វើអំពើបៀតបៀនយកទ្រព្យរបស់ក្នុងផ្ទះតែមួយកី្ដ សេពភរិយារបស់​គេកី្ដបើបុរសទាំងឡាយចាប់ក្សត្រិយ៍នោះបានហើយ នាំយកមកថ្វាយព្រះអង្គថា បពិត្រព្រះសម្មតិទេព ក្សត្រិយ៍នេះជាចោររបស់ព្រះអង្គ ជាអ្នកប្រព្រឹត្តនូវអំពើអាក្រក់​បើព្រះអង្គប្រាថ្នានឹងដាក់ព្រះរាជអាជ្ញណា សូមទ្រង់ដាក់ព្រះរាជអាជ្ញនោះ ដល់ចោរ​នេះចុះ តើព្រះអង្គគប្បីធ្វើនូវក្សត្រិយ៍នោះដូចម្ដេចទៅ ។ បពិត្រព្រះកច្ចានៈដ៏ចំរើន​យើងខ្ញុំគប្បីសម្លាប់ក៏បានពុះវះក៏បាន បណ្ដេញចេញក៏បាន ធ្វើឲ្យសមគួរតាមហេតុ​ក៏បាន ដំណើរនោះព្រោះហេតុអ្វី បពិត្រព្រះកច្ចានៈដ៏ចំរើន ព្រោះថាឈ្មោះណាដែលគេហៅថាក្សត្រិយ៍ដូច្នេះអំពីមុន ឈ្មោះនោះរបស់ក្សត្រិយ៍នោះ ក៏បាត់ទៅហើយ ឥឡូវនេះ ក្សត្រិយ៍នោះដល់នូវឈ្មោះថាជាចោរវិញ ។</p>
        <p><a class='ref km' id='km238' href='#km238'>២៣៨</a>បពិត្រមហារាជ ព្រះអង្គសំគាល់សេចកី្ដនោះដូចម្ដេចព្រាហ្មណ៍ ក្នុង​លោកនេះ... វេស្សៈក្នុងលោកនេះ... សុទ្ទៈក្នុងលោកនេះ គប្បីកាត់នូវជញ្ជាំងផ្ទះរបស់​គេក្ដី ប្លន់គេក្ដី ធ្វើអំពើបៀតបៀនយកទ្រព្យរបស់ ក្នុងផ្ទះតែមួយកី្ដ ចាំស្ទាក់ផ្លូវកី្ដ សេព​ភរិយារបស់គេក្ដីបើបុរសទាំងឡាយចាប់សុទ្ទៈនោះបានហើយ នាំយកមកថ្វាយព្រះ​អង្គថាបពិត្រព្រះសម្មតិទេព សុទ្ទៈនេះជាចោររបស់ព្រះអង្គ ជាអ្នកប្រព្រឹត្តនូវអំពើអាក្រក់ បើព្រះអង្គប្រាថ្នានឹងដាក់ព្រះរាជអាជ្ញណា សូមទ្រង់ដាក់ព្រះរាជអាជ្ញនោះ ដល់ចោរនេះចុះ តើព្រះអង្គគប្បីធ្វើនូវចោរនោះដូចម្ដេចទៅ ។ បពិត្រព្រះកច្ចានៈ​ដ៏ចំរើន​ យើងខ្ញុំគប្បីសម្លាប់ក៏បានពុះវះក៏បាន បណ្ដេញចេញក៏បាន ធ្វើឲ្យសមគួរតាម​ហេតុក៏បាន ដំណើរនោះ ព្រោះហេតុអ្វី បពិត្រព្រះកច្ចានៈដ៏ចំរើន ព្រោះថាឈ្មោះ​ណាដែលគេហៅថា សុទ្ទៈដូច្នេះអំពីមុន ឈ្មោះរបស់សុទ្ទៈនោះក៏បាត់ទៅហើយ ឥឡូវនោះដល់នូវឈ្មោះថាចោរវិញ ។</p>
        <p><a class='ref km' id='km239' href='#km239'>២៣៩</a>បពិត្រមហារាជ ព្រះអង្គសំគាល់សេចកី្ដនោះដូចម្ដេចកាលបើហេតុ​យ៉ាងនេះមានហើយ វណ្ណៈទាំង៤ នេះ ជាវណ្ណៈស្មើៗ គ្នាឬមិនស្មើគ្នាទេ ឬក៏ព្រះអង្គ​ទ្រង់មានព្រះយោបល់ដូចម្ដេច ក្នុងវណ្ណៈទាំង ៤ នេះវិញ ។ បពិត្រព្រះកច្ចានៈដ៏ចំរើន កាលបើហេតុយ៉ាងនេះមានហើយ វណ្ណៈទាំង៤ នេះ​ជាវណ្ណៈស្មើ ៗ គ្នាពិតមែន ខ្ញុំ​មិនឃើញអំពើផ្សេងគ្នាបន្តិចបន្តួច ក្នុងវណ្ណៈទាំង ៤ នេះឡើយ ។</p>
        <p><a class='ref km' id='km240' href='#km240'>២៤០</a>បពិត្រមហារាជ​ សំឡេងសុសសាយនេះតែងប្រាកដក្នុងលោកថា ពួក​ព្រាហ្មណ៍ជាវណ្ណៈខ្ពស់ ជនដទៃវណ្ណៈ​ទាប ។ បេ ។ ជាអ្នកទទួលមត៌ករបស់ព្រហ្មដូច្នេះ ដោយហេតុណា ហេតុនុ៎ះអ្នកប្រាជ្ញគប្បីដឹងដោយបរិយាយដូចតទៅនេះ បពិត្រមហារាជ ព្រះអង្គសំគាល់សេចកី្ដនោះដូចម្ដេច ក្សត្រិយ៍ក្នុងលោកនេះ បើ​កោរ​សក់ ពុកមាត់ពុកចង្កា ស្លៀកដណ្ដប់សំពត់កាសាយៈ ចេញចាកផ្ទះចូលទៅកាន់ផ្នួស​ជាអ្នកវៀរចាកការសម្លាប់សត្វ វៀរចាកការលួចទ្រព្យគេ វៀរចាកពាក្យកុហក ជាអ្នក​បរិភោគភត្តតែម្ដង ជាអ្នកប្រព្រឹត្តធម៌ដ៏ប្រសើរ ជាអ្នកមានសីល មានកល្យាណធម៌ តើព្រះអង្គគប្បីធ្វើក្សត្រិយ៍នោះដូចម្ដេច ។ បពិត្រព្រះកច្ចានៈដ៏ចំរើន យើងខ្ញុំគប្បីថ្វាយបង្គំ គប្បីក្រោកឡើងទទួលគប្បីនិមន្តដោយអាសនៈ គប្បីទំនុកបំរុងបព្វជិតនោះ ដោយចីវរ បិណ្ឌបាតសេនាសនៈ នឹងគិលានប្បច្ចយភេសជ្ជបរិក្ខារ ឬគប្បីចាត់​ចែងនូវការរក្សាការពារ គ្រប់គ្រងប្រកបដោយធម៌ ដល់បព្វជិតនោះ ដំណើរនោះព្រោះហេតុអ្វី បពិត្រព្រះកច្ចានៈដ៏ចំរើន ព្រោះថាឈ្មោះណាដែលគេហៅថា ក្សត្រិយ៍​នោះក៏បាត់ទៅហើយ ឥឡូវនេះ ក្សត្រិយ៍នោះដល់នូវឈ្មោះថា សមណៈវិញ ។</p>
        <p><a class='ref km' id='km241' href='#km241'>២៤១</a>បពិត្រមហារាជព្រះអង្គសំគាល់សេចកី្ដនោះដូចម្ដេចព្រាហ្មណ៍ក្នុង​លោកនេះ… វេស្សៈក្នុងលោកនេះ... សុទ្ទៈក្នុងលោកនេះបើកោរសក់ពុកមាត់ពុកចង្កា​ស្លៀកដណ្ដប់សំពត់កាសាយៈ ចេញចាកផ្ទះចូលទៅកាន់ផ្នួស ជាអ្នកវៀរចាកការសម្លាប់សត្វ វៀរចាកការលួចទ្រព្យគេ វៀរចាកពាក្យកុហក ជាអ្នកបរិភោគភត្តតែម្ដង​ ជាអ្នកប្រព្រឹត្តធម៌ដ៏ប្រសើរ មានសីល មានកល្យាណធម៌ តើព្រះអង្គគប្បីធ្វើសុទ្ទៈនោះដូចម្ដេច ។ បពិត្រព្រះកច្ចានៈដ៏ចំរើន ខ្ញុំគប្បីថ្វាយបង្គំ គប្បីក្រោកឡើងទទួល គប្បីនិមន្តដោយអាសនៈ គប្បីទំនុកបំរុងបព្វជិតនោះ ដោយចីវរ បិណ្ឌបាតសេនាសនៈ នឹងគិលានប្បច្ចយភេសជ្ជបរិក្ខារ ឬគប្បីចាត់ចែងនូវការរក្សាការពារ គ្រប់គ្រងដ៏​ប្រកបដោយធម៌ ដល់បព្វជិតនោះ ដំណើរនោះព្រោះហេតុអ្វី បពិត្រព្រះកច្ចានៈដ៏ចំរើន ព្រោះថាឈ្មោះណាដែលគេហៅថាសុទ្ទៈអំពីមុន ឈ្មោះរបស់សុទ្ទៈនោះក៏បាត់ទៅហើយ ឥឡូវនេះសុទ្ទៈនោះដល់នូវឈ្មោះថាសមណៈវិញ ។</p>
        <p><a class='ref km' id='km242' href='#km242'>២៤២</a>បពិត្រមហារាជ ព្រះអង្គសំគាល់សេចកី្ដនោះដូចម្ដេចកាលបើហេតុ​យ៉ាងនេះមានហើយ វណ្ណៈទាំង ៤ នេះ ជាវណ្ណៈស្មើ ៗ គ្នាឬមិនស្មើគ្នាទេ ឬក៏ព្រះអង្គ​ទ្រង់មានព្រះយោបល់ដូចម្ដេច ក្នុងវណ្ណៈទាំង ៤ នេះវិញ ។ បពិត្រព្រះកច្ចានៈដ៏ចំរើន កាលបើហេតុយ៉ាងនេះមានប្រាកដហើយ វណ្ណៈទាំង៤ នេះ ជាវណ្ណៈស្មើៗ គ្នាពិត​មែន ខ្ញុំមិនបានឃើញអំពើផ្សេងបន្តិចបន្តួច ក្នុងវណ្ណៈទាំង ៤ នេះឡើយ ។</p>
        <p><a class='ref km' id='km243' href='#km243'>២៤៣</a>បពិត្រមហារាជ សំឡេងសុះសាយនេះតែងប្រាកដក្នុងលោកថា ពួក​ព្រាហ្មណ៍ជាវណ្ណៈខ្ពស់ ជនដទៃជាវណ្ណៈទាប ពួកព្រាហ្មណ៍ជាវណ្ណៈស ជនដទៃជា​វណ្ណៈខ្មៅ ពួកព្រាហ្មណ៍ បរិសុទ្ធជនមិនមែនព្រាហ្មណ៍មិនបរិសុទ្ធឡើយ ពួកព្រាហ្មណ៍ជាបុត្តរបស់ព្រហ្មជាឪរសកើតអំពីព្រះឪស្ឋព្រហ្ម មានព្រហ្មជាកំណើត​​ ព្រហ្មបានតាក់តែងឲ្យកើត ជាអ្នកទទួលមត៌ករបស់ព្រហ្មដូច្នេះ ដោយហេតុណាហេតុនុ៎ះ អ្នកប្រាជ្ញគប្បីដឹងដោយបរិយាយនេះឯង ។</p>
        <p><a class='ref km' id='km244' href='#km244'>២៤៤</a>កាលបើព្រះកច្ចានៈបានសំដែងយ៉ាងនេះហើយ ព្រះបាទមធុររាជ អវន្តិបុត្ត បានពោលសេចកី្ដនេះទៅនឹងព្រះមហាកច្ចានៈដ៏មានអាយុវិញថា បពិត្រព្រះ​កច្ចានៈដ៏ចំរើន ពិរោះណាស់ បពិត្រព្រះកច្ចានៈដ៏ចំរើនពីរោះណាស់ បពិត្រព្រះកច្ចានៈដ៏ចំរើន ធម៌ដែលព្រះកច្ចានៈដ៏ចំរើនសំដែងហើយ ដោយអនេកបរិយាយនេះ ដូច​ជាគេផ្លាររបស់ដែលផ្កាប់ ឬដូចជាគេបើកបង្ហាញរបស់ដែលកំបាំង ពុំនោះដូចជាគេ​ប្រាប់ផ្លូវដល់អ្នកវងេ្វងទិស ពុំនោះសោត ដូចជាគេកាន់ប្រទីបប្រេងទ្រោលបំភ្លឺក្នុងទី​ងងឹតដោយគិតថា មនុស្សមានចក្ខុ បានឃើញរូបទាំងឡាយ ខ្ញុំព្រះកុរណានេះ សូម​ដល់នូវព្រះកច្ចានៈដ៏ចំរើនផង ព្រះធម៌ផង ព្រះភិក្ខុសង្ឃផង ជាទីពឹងទីរលឹកចាប់ដើមតាំងអំពីថ្ងៃនេះទៅ សូមព្រះកច្ចានៈដ៏ចំរើន ជ្រាបនូវខ្ញុំព្រះករុណាថាជាឧបាសក​ដល់នូវសរណគមន៍ស្មើដោយជីវិត​។</p>
        <p><a class='ref km' id='km245' href='#km245'>២៤៥</a>បពិត្រមហារាជ ព្រះអង្គកុំយកអាត្មាភាព ជាទីពឹងទីរលឹកឡើយ អាត្មា​ភាពដល់ព្រះភាគណា ជាទីពឹង ទីរលឹកសូមព្រះអង្គ ដល់នូវព្រះមានព្រះភាគនោះ ជាទីពឹងទីរលឹកចុះ​ ។ បពិត្រព្រះកច្ចានៈដ៏ចំរើន ចុះឥឡូវនេះ តើព្រះមានព្រះភាគ ជាអរហន្តសម្មាសម្ពុទ្ធនោះ ព្រះអង្គគង់នៅក្នុងទីណា ។ បពិត្រមហារាជឥឡូវនេះ ព្រះមានព្រះភាគ ជាអរហន្តសម្មាសម្ពុទ្ធនោះ ព្រះអង្គបរិនិព្វានហើយ ។</p>
        <p><a class='ref km' id='km246' href='#km246'>២៤៦</a>បពិត្រព្រះកច្ចានៈ ដ៏ចំរើន បើប្រសិនជាយើងខ្ញុំឮដំណឹងថា ព្រះមានព្រះភាគនោះ នៅក្នុងទីប្រមាណ ១០ យោជន៍យើងខ្ញុំគប្បីទៅកាន់ទី ប្រមាណ ១០ យោជន៍ ដើមី្បឃើញព្រះមានព្រះភាគ ជាព្រះអរហន្តសម្មាសម្ពុទ្ធនោះឲ្យបាន បពិត្រ​ព្រះកច្ចានៈដ៏ចំរើន បើប្រសិនជា យើងខ្ញុំឮដំណឹងថា ព្រះមានព្រះភាគនោះនៅក្នុង​ទីប្រមាណ ២០ យោជន៍... ៣០ យោជន៍... ៤០ យោជន៍... ៥០ យោជន៍សោត យើង​ខ្ញុំ​គប្បីទៅកាន់ទី ប្រមាណ ៥០ យោជន៍ដើមី្បព្រះមានព្រះភាគ ជាអរហន្តសម្មាសម្ពុទ្ធ​នោះឲ្យបាន បពិត្រព្រះកច្ចានៈដ៏ចំរើន បើប្រសិនជាយើងខ្ញុំ ឮដំណឹងថា ព្រះមាន​ព្រះភាគនោះ នៅក្នុងទីប្រមាណ ១០០ យោជន៍ យើងខ្ញុំគប្បីទៅកាន់ទីប្រមាណ ១០០ យោជន៍ ដើមី្បឃើញព្រះមានព្រះភាគ ជាអរហន្ត សម្មាសម្ពុទ្ធនោះឲ្យបាន បពិត្រព្រះកច្ចានៈដ៏ចំរើន កាលបើព្រះមានព្រះភាគអង្គនោះ ទ្រង់បរិនិព្វានហើយ យើងខ្ញុំសូមដល់នូវព្រះមានព្រះភាគ ដែលទ្រង់បរិនិព្វានហើយ ទាំងព្រះធម៌ទាំងព្រះ​ភិក្ខុសង្ឃជាទីពឹង​ ទីរលឹក សូមព្រះកច្ចានៈដ៏ចំរើន ជ្រាបនូវខ្ញុំព្រះករុណាថាជាឧបោសក ដល់នូវសរណគមន៍ ស្មើដោយជីវិត ចាប់ដើមតាំងអំពីថ្ងៃនេះទៅ ។</p>
        <p>ចប់ មធុរសូត្រ ទី ៤ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>