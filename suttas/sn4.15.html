<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn4.15' lang='km'>
        <header>
            <ul>
            </ul>
            <h1>មានសសូត្រ ទី ៥</h1>
        </header>
        <p><a class='ref km' id='km៤៦២' href='#km៤៦២'>៤៦២</a>ខ្ញុំបានស្ដាប់មកយ៉ាងនេះ ។ សម័យមួយ ព្រះមានព្រះភាគ ទ្រង់គង់នៅក្នុងវត្តជេតពន របស់អនាថបិណ្ឌិកសេដ្ឋី ទៀបក្រុងសាវត្ថី ។</p>
        <p><a class='ref km' id='km៤៦៣' href='#km៤៦៣'>៤៦៣</a>លំដាប់នោះឯង មារមានចិត្តបាប ចូលសំដៅទៅរកព្រះមាន​ព្រះ​ភាគ​លុះ ចូល​ទៅដល់ បានពោលនឹងព្រះមានព្រះភាគដោយគាថាដូច្នេះថា</p>
        <p>អន្ទាក់គឺរាគៈណា ដែលត្រាច់ទៅលើអាកាស តែងតែប្រព្រឹត្តទៅក្នុងចិត្ត ខ្ញុំនឹង​បៀត​បៀនព្រះអង្គ ដោយអន្ទាក់នោះ បពិត្រព្រះសមណៈ ព្រះអង្គមិនរួច (ចា​ក​​វិ​​ស័យ) របស់ខ្ញុំឡើយ ។</p>
        <p><a class='ref km' id='km៤៦៤' href='#km៤៦៤'>៤៦៤</a>ព្រះសម្ពុទ្ធទ្រង់ត្រាស់តបថា រូប សំឡេង ក្លិន រស ផ្សព្វ ដែលជាទី​ត្រេកអររបស់ចិត្ត តថាគត បានប្រាសចាកសេចក្ដីពេញចិត្ត ចំពោះអារម្មណ៍ទាំងនោះហើយ ម្នាលមារ អ្នកឯង ក៏តថាគតបានកម្ចាត់ចេញហើយ ។</p>
        <p>លំដាប់នោះឯង មារមានចិត្តបាប កើតទុក្ខ តូចចិត្តថាព្រះមានព្រះភាគស្គាល់អញ ព្រះសុគតស្គាល់អញ ដូច្នេះហើយ ក៏បាត់ចាកទីនោះទៅ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>