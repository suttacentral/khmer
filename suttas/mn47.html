<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn47' lang='km'><!--ID goes here-->
        <header>
            <ul>
                <!--Headers go here (with <li> heading)-->
            </ul>
            <!--Sutta Title and namo goes here-->
            <h1>វីមំសកសូត្រ ទី ៧</h1><!--MN47 start-->
        </header>
        <!--Sutta text goes here-->
        <p><a class='ref km' id='km175' href='#km175'>១៧៥</a>ខ្ញុំបានស្តាប់មកយ៉ាងនេះ ។ សម័យមួយ ព្រះមានព្រះភាគ ទ្រង់គង់នៅ ក្នុងវត្តជេតពន របស់អនាថបណ្ឌិកសេដី្ឋ ទៀបក្រុងសាវត្ថី ។ ក្នុងទីនោះឯង ព្រះមានព្រះភាគទ្រង់ត្រាស់ហៅភិក្ខុទាំងឡាយមកថា ម្នាលភិក្ខុទាំងឡាយ ។ ភិក្ខុទាំងនោះទទួល ស្តាប់ព្រះពុទ្ធដីកាព្រះមានព្រះភាគ បពិត្រព្រះអង្គដ៏ចម្រើន ។</p>
        <p><a class='ref km' id='km176' href='#km176'>១៧៦</a>ព្រះមានព្រះភាគបានត្រាស់នូវភាសិតនេះថា ម្នាលភិក្ខុទាំងឡាយ ភិក្ខុអ្នកពិចារណា កាលមិនដឹងវារៈចិត្តរបស់បុគ្គលដទៃទេត្រូវធ្វើការ ស្វែងរកក្នុងព្រះ តថាគតដើម្បីឲ្យដឹងថា ព្រះសម្មាសម្ពុទ្ធ ឬមិនមែន ។ ភិក្ខុទាំង នោះក្រាបបង្គំទូលថា បពិត្រព្រះអង្គដ៏ចម្រើន ធម៌ទាំងឡាយ មានព្រះមានព្រះភាគជាមូល មានព្រះមាន-ព្រះភាគជាអ្នកណែនាំ មានព្រះមានព្រះភាគជាទីពឹងចំពោះ របស់យើងទាំងឡាយ បពិត្រព្រះអង្គដ៏ចម្រើន សូមព្រះមានព្រះភាគ ទ្រង់ព្រះមេត្តាប្រោសសម្តែងនូវអត្ថ នៃភាសិតនេះ ភិក្ខុទាំងឡាយ បានស្តាប់ ភាសិតព្រះមានព្រះភាគហើយ​នឹងបានចាំទុក ។ ព្រះអង្គត្រាស់ថា ម្នាលភិក្ខុទាំងឡាយ បើដូច្នោះ អ្នកទាំងឡាយចូរស្តាប់ ចូរធ្វើទុកក្នុង ចិត្តឲ្យប្រពៃចុះ តថាគតនឹង សម្តែងឥឡូវនេះ ។ ភិក្ខទាំងឡាយនោះ បានទទួលស្តាប់ ព្រះពុទ្ធដីកានៃព្រះ មានព្រះភាគថា ព្រះករុណា ព្រះអង្គ ។</p>
        <p><a class='ref km' id='km177' href='#km177'>១៧៧</a>ព្រះមានព្រះភាគបានត្រាស់នូវភាសិតនេះថា ម្នាលភិក្ខុទាំងឡាយ ភិក្ខុអ្នកពិចារណា កាលមិនដឹងនូវវារៈចិត្តរបស់បុគ្គលដទៃទេ ត្រូវស្វែងរកព្រះតថាគត ក្នុងធម៌ពីរប្រការ គឺធម៌ដែលគប្បីដឹងបានដោយចក្ខុ១ ដឹងបាន សោតៈ១ ថា ធម៌ ទាំងឡាយដ៏សៅហ្មងដែលគប្បីដឹងបាន ដោយចក្ខុនិងសោតៈ នៃព្រះតថាគត មាន ឬមិន មានទេ ។ កាលភិក្ខុសែ្វងរកនូវហេតុនោះហើយ ក៏គង់យ៉ាងនេះថា ធម៌ទាំងឡាយ ដ៏សៅហ្មងដែលគប្បីដឹងដោយចក្ខុ នឹងសោតៈ នៃព្រះតថាគត មិនមានទេ ។ កាលណា ភិក្ខុស្វែងរកហេតុនោះហើយ ដឹងយ៉ាងនេះថា ធម៌ទាំងឡាយដ៏សៅហ្មង ដែលគប្បីដឹង បានដោយ ចក្ខុនិងសោតៈនៃព្រះតថាគតមិនមានទេ តពីនោះទៅទើបស្វែងរកហេតុនោះ ទៀតថា ធម៌ទាំងឡាយដ៏ច្រឡូកច្រឡំ ដែលគប្បីដឹងដោយចក្ខុនិងសោតៈ នៃព្រះ តថាគតមាន ឬមិនមានទេ ។ កាលភិក្ខុស្វែងរកនូវហេតុនោះហើយ ក៏គង់ដឹងយ៉ាងនេះថា ធម៌ទាំងឡាយដ៏ច្រឡូកច្រឡំដែលគប្បីដឹងដោយចក្ខុ និងសោតៈ នៃព្រះតថាគតមិនមាន ទេ ។ កាលណាភិក្ខុស្វែងរកហេតុនោះ ហើយ ដឹងយ៉ាងនេះថា ធម៌ទាំងឡាយដ៏ច្រឡូក ច្រឡំ ដែលគប្បីដឹងបាន ដោយចក្ខុនឹងសោតៈ នៃព្រះតថាគត មិនមានទេ តពីនោះទៅទើប ស្វែងរក ហេតុនោះថា ធម៌ទាំងឡាយ ដ៏ផូរផង់ដែលគប្បីដឹងដោយចក្ខុនិងសោតៈ នៃ ព្រះតថាគតមាន ឬមិនមានទេ ។ កាលភិក្ខុស្វែងរកនូវហេតុនោះហើយ ក៏គង់ដឹងយ៉ាង នេះថា ធម៌ទាំងឡាយដ៏ផូរផង់ដែលគប្បីដឹងដោយចក្ខុនិងសោតៈ នៃព្រះតថាគត មានពិត ។ កាលណាភិក្ខុស្វែងរកហេតុនោះហើយ ដឹងយ៉ាងនេះថា ធម៌ទាំងឡាយដ៏ផូរផង់ដែលគប្បី ដឹងបាន ដោយចក្ខុនិងសោតៈ នៃព្រះតថាគត មានពិតហើយ តពីនោះទៅទើបស្វែងរកនូវ ហេតុនោះ ទៀតថា លោកមានអាយុនេះ បានសមាទានកុសលនេះអស់កាលយូរអង្វែង ហើយ ឬទើបនឹងសមាទានទេ ។ កាលភិក្ខុស្វែងរកនូវហេតុនោះហើយ ក៏គង់ដឹងយ៉ាង នេះថា លោកមានអាយុនេះ បានសមាទានកុសលនេះ អស់កាលជា យូរអង្វែងមកហើយ លោកមានអាយុនេះមិនមែនទើបតែនឹងសមាទានឥឡូវនេះទេ ។ កាល ភិក្ខុស្វែងរក ហេតុនោះហើយ ដឹងយ៉ាងនេះថា លោកមានអាយុនេះបានសមា ទានកុសលធម៌នេះ អស់កាលជាយូរអង្វែងណាស់មកហើយ លោកមានអាយុ មិនមែនទើបតែនឹង សមាទានឥឡូវនេះទេ តទៅទើបសែ្វងរកនូវហេតុនោះ ទៀតថា ភិក្ខុមានអាយុនេះ មានកិត្តិសព្ទបរិបូណ៌ មានយសស័ក្តិបរិបូណ៌ហើយ តើទោសចំពូកខ្លះក្នុងលោកនេះ នៃភិក្ខុនោះមានដែរឬទេ ។ ម្នាលភិក្ខុទាំងឡាយ ( តាមធម្មតា ) ភិក្ខុមិនទាន់កិត្តិសព្ទ បរិបូណ៌ មិនទាន់មានយសបរិ បូណ៌ ដរាបណា​ ទោសទាំងឡាយចំពូកខ្លះ ភិក្ខុក៏មិនទាន់ មាន ដរាបនោះ ។ ម្នាលភិក្ខុទាំងឡាយ ភិក្ខុជាអ្នកមានកិត្តិសព្ទបរិបូណ៌ មានយស បរិបូណ៌ ក្នុងកាលណា​ហើយ ទោសទាំងឡាយចំពូកខ្លះ ក្នុងលោកនេះ នៃភិក្ខុនោះ ក៏មាន ក្នុងកាលនោះ ។ កាលភិក្ខុស្វែងរកហេតុនោះហើយ ក៏គង់ដឹងយ៉ាងនេះថា ភិក្ខុ មានអាយុនេះ មានកិត្តិសព្ទបរិបូណ៌ មានយសបរិបូណ៌ហើយ ទោសទាំងឡាយចំពូកខ្លះ ក្នុងលោកនេះ នៃភិក្ខុនោះ ក៏មិនមាន ។ កាលភិក្ខុស្វែងរក ហេតុនោះហើយ ដឹងយ៉ាងនេះ ថា ភិក្ខុមានអាយុនេះ មានកិត្តិសព្ទបរិបូណ៌ មានយសបរិបូណ៌ហើយ ទោសទាំងឡាយ ចំពូកខ្លះ ក្នុងលោកនេះ នៃភិក្ខុនោះ មិនមានឡើយ ។ តទៅទើបស្វែងរកហេតុនោះ ទៀតថា លោកមានអាយុនេះ មិនវិនាសដោយភ័យ ឬលោកមានអាយុនេះដែលមិន វិនាសដោយភ័យ ហើយ មិនសេពកាមទាំងឡាយទេ ព្រោះលោកប្រាសចាករាគៈហើយ ព្រោះអស់រាគៈហើយ ។ ភិក្ខុនោះកាលសែ្វងរកហេតុនោះហើយ ដឹងយ៉ាងនេះ លោក មានអាយុនេះមិនវិនាសដោយភ័យ លោកមានអាយុនេះដែលមិនវិនាស ដោយភ័យ ហើយ មិនសេពនូវកាមទាំងឡាយទេ ព្រោះលោកប្រាសចាករាគៈ ហើយ ព្រោះអស់ រាគៈហើយ ។ ម្នាលភិក្ខុទាំងឡាយ បើពួកជនឯទៀត សួរហេតុនោះនឹងភិក្ខុយ៉ាងនេះថា ចុះអាការរបស់លោកមានអាយុដូចម្តេច សេចកី្តត្រាស់ដឹង ដូចម្តេច បានជាលោកមាន អាយុពោលយ៉ាងនេះថា លោកមានអាយុនេះមិនវិនាសដោយភ័យ លោកមានអាយុនេះ ដែលមិនវិនាស ដោយភ័យហើយ មិនសេពនូវកាមទាំងឡាយទេ ព្រោះលោកប្រាស ចាករាគៈហើយ ព្រោះអស់រាគៈហើយ ។ ម្នាលភិក្ខុទាំងឡាយ ភិក្ខុកាលនឹងព្យាករណ៍​ឲ្យត្រឹមត្រូវ គប្បីព្យាករណ៍យ៉ាងនេះថា លោកមានអាយុនេះ ទុកជានៅកណ្តាលជំនុំ សង្ឃកី្ត នៅតែម្នាក់ឯងកី្ត លោកមានអាយុនេះមិនមើលងាយ នូវពួកជនដែលប្រតិបត្តិ ត្រូវក្នុងទីនោះផង នូវពួកជនដែលប្រតិបត្តិខុសក្នុងទីនោះផង នូវពួកជន ដែលប្រៀន ប្រដៅគណៈ ក្នុងទីនោះផង នូវពួកជនខ្លះក្នុងលោកនេះសំឡឹងអាមិសៈផង នូវពួកជនខ្លះ ក្នុងលោកនេះ ដែលមិនជាប់ចិត្តដោយអាមិសៈផង​ ដោយសេចកី្តប្រតិបត្តិ (​ របស់ជន ទាំងនោះ​ ) ឡើយ ។ ពាក្យនេះខ្ញុំបានស្តាប់មកអំពីទីចំពោះព្រះភក្ត្រព្រះមានព្រះភាគ ខ្ញុំបានចេះចាំមកអំពីទីចំពោះព្រះភក្រ្តព្រះមានព្រះភាគថា ខ្ញុំជាបុគ្គលមិនវិនាសដោយ ភ័យ លុះខ្ញុំមិនវិនាស ដោយភ័យហើយ ក៏មិនសេពនូវកាមទាំងឡាយ ព្រោះប្រាសចាក រាគៈហើយ ព្រោះអស់រាគៈហើយ ។</p>
        <p><a class='ref km' id='km178' href='#km178'>១៧៨</a>ម្នាលភិក្ខុទាំងឡាយ បណ្តាភិក្ខុអ្នកពិចារណានូវធម៌ទាំងពីរនោះ គួរឲ្យភិក្ខុអ្នកពិចារណាធម៌មួយរូប សាកសួរតថាគតតទៅទៀតថា ធម៌ទាំងឡាយ ដ៏សៅហ្មង ដែលគប្បីដឹងដោយចក្ខុនិងសោតៈ នៃព្រះតថាគត មានឬមិនមានទេ ។ ម្នាលភិក្ខុទាំងឡាយ តថាគតកាលនឹងព្យាករណ៍គប្បីព្យាករណ៍ យ៉ាងនេះថា ធម៌ ទាំងឡាយដ៏សៅហ្មងដែលគប្បីដឹងដោយចក្ខុនិងសោតៈ នៃព្រះតថាគត មិនមានទេ ។ ធម៌ទាំងឡាយ ដ៏ច្រឡូកច្រឡំ ដែលគប្បីដឹងដោយ ចក្ខុនិងសោតៈ នៃព្រះតថាគតមាន ឬមិនមានទេ ។ ម្នាលភិក្ខុទាំងឡាយ តថាគតកាលនឹងព្យាករណ៍ គប្បីព្យាករណ៍យ៉ាង នេះថា ធម៌ទាំងឡាយ ដ៏ច្រឡូកច្រឡំ ដែលគប្បីដឹងដោយ ចក្ខុនិងសោតៈ នៃព្រះតថាគត មិនមានទេ ។ ធម៌ទាំងឡាយដ៏ផូរផង់ ដែលគប្បី ដឹងដោយចក្ខុនឹងសោតៈ នៃព្រះតថាគត មាន ឬមិនមានទេ ។ ម្នាលភិក្ខុទាំង ឡាយ តថាគតកាលនឹងព្យាករណ៍ដោយត្រឹមត្រូវ គប្បីព្យាករណ៍យ៉ាងនេះថា ធម៌ទាំងឡាយដ៏ផូរផង់ ដែលគប្បីដឹងដោយចក្ខុនិងសោតៈ នៃព្រះតថាគតមានពិត តថាគតមានគន្លងបែបនេះ មានអារម្មណ៍ជាទីគោចរបែបនេះ មិនប្រកប ដោយតណ្ហា ព្រោះសីលបរិសុទ្ធនោះឡើយ ។ ម្នាលភិក្ខុទាំងឡាយ សាវ័កគួរ ចូលនូវរកសាស្តាដែលមានវាទៈយ៉ាងនេះ គប្បីនឹងបានស្តាប់នូវធម្មទេសនា សាស្តា សម្តែង​ធម៌ដ៏ប្រសើរក្រៃលែង ដ៏ឧត្តមក្រៃលែង មានចំណែកប្រៀបស្មើ ដោយធម៌ខ្មៅ នឹងធម៌ស ដល់សាវ័កនោះ ម្នាលភិក្ខុទាំងឡាយ សាស្តាតែងសម្តែងធម៌ដ៏ប្រសើរ ក្រៃលែង ដ៏ឧត្តមក្រៃលែង មានចំណែកប្រៀបស្មើដោយធម៌ ខ្មៅនឹងធម៌ស ដល់ភិក្ខុ ដោយប្រការណាៗ ភិក្ខុនោះបានដឹងច្បាស់នូវបដិវេធ​ ធម៌ចំពូកខ្លះ ក្នុងសាសនានេះ ក្នុងធម៌ដែលព្រះមានព្រះភាគសម្តែងហើយនោះ ហើយដល់នូវសេចកី្តចូលចិត្តក្នុង ទេសនាធម៌ទាំងឡាយ ជ្រះថ្លាក្នុងព្រះសាស្តាថា ព្រះមានព្រះភាគ ជាព្រះសម្មាសម្ពុទ្ធ ធម៌ព្រះមានព្រះភាគ ទ្រង់សម្តែងហើយ ដោយប្រពៃ ព្រះសង្ឃប្រតិបត្តិប្រពៃហើយ ដូច្នេះ ដោយប្រការនោះ ។ ម្នាលភិក្ខុទាំងឡាយ បើពួកជនសួរសេចកី្តនោះនឹងភិក្ខុ យ៉ាងនេះ ទៀតថា ចុះអាការរបស់លោក មានអាយុដូចម្តេច សេចកី្តត្រាស់ដឹងដូចម្តេច បានជា លោកមានអាយុពោល យ៉ាងនេះថា ព្រះមានព្រះភាគ ជាសម្មាសម្ពុទ្ធ ធម៌ព្រះមាន-ព្រះភាគ ទ្រង់សម្តែងហើយដោយប្រពៃ ព្រះសង្ឃប្រតិបតិ្តប្រពៃហើយ ។ ម្នាលភិក្ខុ ទាំងឡាយ ភិក្ខុកាលនឹងព្យាករណ៍ឲ្យត្រឹមត្រូវ គប្បីព្យាករណ៍យ៉ាងនេះថា ម្នាលអាវុសោ ខ្ញុំបាន ចូលទៅគាល់ព្រះមានព្រះភាគក្នុងទីនេះ ដើម្បីស្តាប់ធម៌ ព្រះមានព្រះភាគក៏ ទ្រង់សម្តែងធម៌ ដ៏ប្រសើរក្រៃលែង ដ៏ឧត្តមក្រៃលែង មានចំណែកប្រៀបស្មើ ដោយធម៌ ខ្មៅនឹងធម៌សដល់ខ្ញុំ ម្នាលអាវុសោ ព្រះមានព្រះភាគ ទ្រង់សម្តែងធម៌ដ៏ប្រសើរ ក្រៃលែង ដ៏ឧត្តមក្រៃលែង មានចំណែកប្រៀបស្មើដោយធម៌ខ្មៅ នឹងធម៌សដល់ខ្ញុំនោះ ដោយប្រការណាៗ ខ្ញុំក៏ដឹងច្បាស់នូវបដិវេធធម៌ចំពូកខ្លះ ក្នុងសាសនានេះ ក្នុងធម៌ដែល ព្រះមានព្រះភាគសម្តែងហើយនោះ ហើយដល់នូវសេចកី្តចូលចិត្តក្នុងទេសនាធម៌ ទាំង ឡាយ ជ្រះថ្លាក្នុងព្រះសាស្តាថា ព្រះមានព្រះភាគ ជាព្រះសម្មាសម្ពុទ្ធ ព្រះធម៌ ព្រះមាន​ព្រះភាគ ទ្រង់សម្តែងប្រពៃហើយ ព្រះសង្ឃប្រតិបត្តិប្រពៃហើយដូច្នេះ ដោយ ប្រការនោះៗ ។</p>
        <p><a class='ref km' id='km179' href='#km179'>១៧៩</a>ម្នាលភិក្ខុទាំងឡាយ បុគ្គលណាមួយ មានសទ្ធាមិនកម្រើកចាក់​ ប្ញសខ្ជាប់ តំកល់ស៊ប់ក្នុងព្រះតថាគត ដោយអាការទាំងឡាយនេះ ដោយបទទាំងឡាយនេះ ដោយ ព្យញ្ជនៈទាំងឡាយនេះហើយ ម្នាលភិក្ខុទាំងឡាយ បុគ្គលនេះទើបតថាគតហៅថា អ្នកមាន សទ្ធា ប្រកបដោយហេតុ មានសោតាបត្តិមគ្គជាមូលដ៏មាំមួន ឥតមានសមណៈ​កី្ត ព្រាហ្មណ៍កី្ត ទេវតាកី្ត មារកី្ត ព្រហ្មកី្ត អ្នកណាមួយ ក្នុងលោកកី្តដឹកនាំទៅបានឡើយ ។ ម្នាលភិក្ខុទាំងឡាយ ការស្វែងរកធម៌ក្នុងព្រះតថាគត យ៉ាងនេះ ចំណែកខាងព្រះតថាគត ( ត្រូវតែ ) បុគ្គលស្វះស្វែងរក តាមធម្មតា យ៉ាងនេះដែរ ។ លុះព្រះមានព្រះភាគ បាន ត្រាស់ភាសិតនេះចប់ហើយ ពួកភិក្ខុទាំងនោះមានសេចកី្តពេញចិត្តត្រេកអរ នឹងភាសិត របស់ព្រះមានព្រះភាគ ។</p>
        <p>ចប់ វីមំសកសូត្រ ទី​ ៧</p><!--MN47 end-->
        <footer>
            <p>Copyright and other metadata goes here.</p>
        </footer>
    </article>
</body>
</html>