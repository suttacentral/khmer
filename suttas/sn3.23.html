<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn3.23' lang='km'>
        <header>
            <ul>
            </ul>
            <h1>លោកសូត្រ ទី ៣</h1>
        </header>
        <p><a class='ref km' id='km៤០៦' href='#km៤០៦'>៤០៦</a>ទៀបក្រុងសាវត្ថី . . . លុះព្រះបាទបសេនទិកោសល គង់ក្នុង​ទីសមគួរហើយ ក៏បានក្រាបបង្គំទូលព្រះមានព្រះភាគយ៉ាងនេះថា បពិត្រព្រះអង្គដ៏ចម្រើន ធម៌របស់លោក មានប៉ុន្មានយ៉ាង កាលដែលកើតឡើង តែងកើតឡើង ដើម្បីមិនជាប្រយោជន៍ ដើម្បីសេចក្ដីទុក្ខ ដើម្បីនៅមិនសប្បាយ ។</p>
        <p><a class='ref km' id='km៤០៧' href='#km៤០៧'>៤០៧</a>ព្រះអង្គត្រាស់ថា បពិត្រមហារាជ ធម៌របស់លោកមាន ៣ យ៉ាង កាលដែលកើតឡើង តែងកើតឡើង ដើម្បីមិនជាប្រយោជន៍ ដើម្បីសេចក្ដីទុក្ខ ដើម្បីនៅ​មិនសប្បាយ ។ ធម៌ ៣ យ៉ាង ដូចម្ដេច ។ បពិត្រមហារាជ លោភៈ​​ ជាធម៌របស់ លោក ១ កាលដែលកើតឡើង តែងកើតឡើង ដើម្បីមិនជាប្រយោជន៍ ដើម្បីសេចក្ដីទុក្ខ ដើម្បីនៅមិនសប្បាយ បពិត្រមហារាជ ទោសៈ​​ ជាធម៌របស់លោក ១ កាលដែល កើតឡើង តែងកើតឡើង ដើម្បីមិនជាប្រយោជន៍ ដើម្បីសេចក្ដីទុក្ខ ដើម្បីនៅមិនសប្បាយ បពិត្រ​មហារាជ មោហៈ ជាធម៌របស់លោក​ ១ កាលដែលកើតឡើង តែងកើតឡើង ដើម្បីមិន​ជាប្រយោជន៍ ដើម្បីសេចក្ដីទុក្ខ ដើម្បីនៅមិនសប្បាយ ។ បពិត្រមហារាជ ធម៌របស់​លោកទាំង ៣ នេះឯង​ កាលដែលកើតឡើង តែងកើតឡើង ដើម្បីមិនជាប្រយោជន៍ ដើម្បីសេចក្ដីទុក្ខ ដើម្បីនៅមិនសប្បាយ ។</p>
        <p><a class='ref km' id='km៤០៨' href='#km៤០៨'>៤០៨</a>ព្រះអង្គទ្រង់ត្រាស់នូវពាក្យនេះ ។ បេ ។</p>
        <p>លោភៈក្ដី ទោសៈក្ដី មោហៈក្ដី កើតអំពីខ្លួនហើយ តែងបៀតបៀននូវបុរស ដែលមានចេតនាអាក្រក់វិញ ដួចផ្លែរបស់ខ្លួន បៀតបៀននូវឈើដែលមានសម្បកជាខ្លឹម ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>