<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn2.9' lang='km'>
        <header>
            <ul>
            </ul>
            <h1>ចន្ទិមសូត្រ ទី ៩</h1>
        </header>
        <p><a class='ref km' id='km243' href='#km243'>២៤៣</a>ព្រះមានព្រះភាគទ្រង់គង់ជិតក្រុងសាវត្ថី… សម័យនោះឯង រាហុអសុរិន្ទ ចាប់ចន្ទិមទេវបុត្ត ។ លំដាប់នោះ ចន្ទិមទេវបុត្តរឭកដល់ព្រះមានព្រះភាគ បានពោល គាថានេះ ក្នុងវេលានោះថា</p>
        <p>បពិត្រព្រះពុទ្ធ អ្នកមានព្យយាម កិរិយារថ្វាយបង្គំ (របស់ខ្ញុំ) ចូរមានដល់ព្រះអង្គ ព្រះអង្គរួចស្រឡះចាកធម៌ទាំងពួង មានខន្ធ និងអាយតនៈជាដើម ខ្ញុំព្រះអង្គដល់នូវគ្រោះថ្នាក់ដ៏ចង្អៀតហើយ សូមព្រះអង្គជាទីពឹងរបស់ខ្ញុំ ។</p>
        <p><a class='ref km' id='km244' href='#km244'>២៤៤</a>លំដាប់នោះឯង ព្រះមានព្រះភាគ ទ្រង់ប្រារព្ធចន្ទិមទេវបុត្ត ក៏ត្រាសនឹងរាហុអសុរិន្ទដោយគាថា ថា</p>
        <p>ចន្ទិមទេវបុត្ត ដល់នូវតថាគតជាអរហន្ត ជាទីពឹងហើយ ម្នាលរាហុ អ្នកចូរលែងចន្ទទេបុត្តចេញ ព្រះពុទ្ធ​ទាំងឡាយតែងទ្រង់អនុគ្រោះសត្វលោក ។​</p>
        <p><a class='ref km' id='km245' href='#km245'>២៤៥</a>គ្រានោះឯង រាហុអសុរិន្ទលែងចន្ទិមទេវបុត្តហើយ ក៏ប្រញាប់ប្រញាល់ ចូលទៅរកវេបចិត្តិអសុរិន្ទ លុះចូលទៅដល់ ក៏មានសេចក្ដីសង្វេគព្រឺរោមពឺ្រស្បែក ឋិត​នៅក្នុងទីសមគួរ ។</p>
        <p><a class='ref km' id='km246' href='#km246'>២៤៦</a>វេបចិត្តិអសុរិន្ទ បានពោលនឹងរាហុអសុរិន្ទ ដែលឋិតនៅក្នុងទីសមគួរ ដោយគាថា ថា</p>
        <p>ម្នាលរាហុ ហេតុដូចម្ដេច បានជាអ្នកប្រញាប់លែងចន្ទទេវ-បុត្ត ហើយមានសភាព​​ស្រពោនស្រពាប់ ហេតុដូចម្ដេចបានជាអ្នកភ័យដល់ម្ល៉េះ ។</p>
        <p><a class='ref km' id='km247' href='#km247'>២៤៧</a>រាហុអសុរិន្ទ បានពោលគាថា ថា</p>
        <p>ខ្ញុំជាបុគ្គលត្រូវ ចន្ទិមទេវបុត្តពោលគាថា ចំពោះព្រះពុទ្ធហើយ​ បើខ្ញុំមិនលែងចន្ទិម​ទេវបុត្តទេ​ ក្បាលខ្ញុំ មុខជានឹងបែជា ៧ ភាគ ទោះបើខ្ញុំរស់នៅ ក៏មិន បា​ន​​សេ​ច​​ក្ដីសុខ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>