<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn7.7' lang='km'>
        <header>
            <ul>
            </ul>
            <h1>សុទិ្ធក​សូត្រ ទី ៧</h1>
        </header>
        <p><a class='ref km' id='km១២៧' href='#km១២៧'>១២៧</a>សាវត្ថី​និទាន។ គ្រា​នោះ​ឯង សុទិ្ធក​ភារទ្វាជ​ព្រាហ្មណ៍ ចូល​ទៅ​​គាល់​ព្រះ​មាន​ព្រះ​ភាគ លុះ​ចូល​ទៅ​ដល់​ហើយ ក៏​ធ្វើ​សេចក្ដី​រីករាយ ជា​មួយ​​​​នឹង​ព្រះ​មាន​ព្រះ​ភាគ លុះ​បញ្ចប់​ពាក្យ​ដែល​គួរ​រីករាយ និង​ពាក្យ​ដែល​គួរ​​រឭក​​​ហើយ ក៏​អង្គុយ​ក្នុង​ទី​សមគួរ។</p>
        <p><a class='ref km' id='km១២៨' href='#km១២៨'>១២៨</a>លុះ​សុទិ្ធក​ភារទ្វាជ​ព្រាហ្មណ៍ អង្គុយ​ទី​សមគួរ​ហើយ បាន​ពោល​គាថា​នេះ ក្នុង​សំណាក់​ព្រះ​មាន​ព្រះ​ភាគ​ថា</p>
        <p>បុគ្គល​ដែល​ឈ្មោះ​ថា ព្រាហ្មណ៍ ពុំ​ទាន់​បរិសុទ្ធ​នៅ​ឡើយ​ទេ លុះ​តែ​បុគ្គល​ណា​មួយ ក្នុង​លោកដែល​មាន​សីល ធ្វើ​នូវ​តបៈ ប្រកប​ដោយ​វិជ្ជា​និង​ចរណៈ បុគ្គល​នោះ ទើប​ឈ្មោះ​ថា​បរិសុទ្ធ ពួក​សត្វ​ឯទៀត ក្រៅ​ពី​នេះ រមែង​មិន​បរិសុទ្ធ​ឡើយ។</p>
        <p><a class='ref km' id='km១២៩' href='#km១២៩'>១២៩</a>ព្រះ​អង្គ​ត្រាស់​ថា បុគ្គល​កាល​ពោល​នូវ​ពាក្យ​ច្រើន តែ​ជា​អ្នក​ជ្រោកជ្រាក​សៅហ្មង ខាងក្នុង អាស្រ័យ​ដោយ​ការ​កុហក ក៏​មិន​ឈ្មោះ​ថា ព្រាហ្មណ៍ ព្រោះ​ជាតិ​ឡើយ ក្សត្រ ព្រាហ្មណ៍ វេស្សៈ សុទ្ទៈ ចណ្ឌាល អ្នក​ចោល​សំរាម ដែល​មាន​ព្យាយាម​ប្រារព្ធ​ហើយ មាន​ចិត្ត​បញ្ជូន​ទៅ​កាន់​ព្រះនិព្វាន មាន​សេចក្ដី​ប្រឹងប្រែង​មាំមួន​ជានិច្ច រមែង​ដល់​នូវ​សេចក្ដី​បរិសុទ្ធ​ដ៏​ក្រៃលែង​បាន ម្នាល​ព្រាហ្មណ៍​អ្នក​ចូរ​ដឹង​យ៉ាង​នេះ​ចុះ។</p>
        <p><a class='ref km' id='km១៣០' href='#km១៣០'>១៣០</a>កាល​ព្រះ​មាន​ព្រះ​ភាគ ទ្រង់​ត្រាស់​យ៉ាង​នេះ​ហើយ សុទិ្ធក-​ភារទ្វាជ​ព្រាហ្មណ៍ បាន​ពោល​នូវ​ពាក្យ​នេះ នឹង​ព្រះ​មាន​ព្រះ​ភាគ​ថា បពិត្រ​ព្រះ​គោតម​ដ៏​ចម្រើន ច្បាស់​ណាស់ បពិត្រ​ព្រះ​គោតម​ដ៏​ចម្រើន ច្បាស់​ណាស់។បេ។ បណ្ដា​ព្រះ​អរហន្ត​ទាំងឡាយ ព្រះ​ភារទ្វាជៈ​មាន​អាយុ ក៏​ជា​ព្រះ​អរហន្ត​មួយ​អង្គ​ដែរ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>