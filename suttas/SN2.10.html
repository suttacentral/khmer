<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn2.10' lang='km'>
        <header>
            <ul>
            </ul>
            <h1>សុរិយសូត្រ ទី ១០</h1>
        </header>
        <p><a class='ref km' id='km២៤៨' href='#km២៤៨'>២៤៨</a>សម័យនោះឯង រាហុអសុរិន្ទ ចាប់សុរិយទេវបុត្ត ។ លំដាប់នោះ សុរិយ​ទេវបុត្តរឭកដល់ព្រះមានព្រះភាគ បានពោលគាថានេះ ក្នុងវេលានោះថា</p>
        <p>បពិត្រព្រះពុទ្ធអ្នកមានព្យាយាម កិរិយានមស្ការ របស់ខ្ញុំចូរមានដល់ព្រះអង្គ នោះ ព្រះអង្គរួចស្រឡះ ចាកធម៌ទាំងពួង មានខន្ធនិងអាយតនៈជាដើម ខ្ញុំព្រះអង្គដល់នូវគ្រោះថ្នាក់ដ៏ចង្អៀតហើយ សូមព្រះអង្គជាទីពឹងរបស់ខ្ញុំ ។</p>
        <p><a class='ref km' id='km២៤៩' href='#km២៤៩'>២៤៩</a>លំដាប់នោះឯង ព្រះមានព្រះភាគ បា្ររព្ធសុរិយទេវបុត្ត ក៏ត្រាស់នឹងរាហុអសុរិន្ទ ដោយគាថា</p>
        <p>សុរិយទេវបុត្ត ដល់នូវតថាគតជាអរហន្ត ជាទីពឹងហើយ ម្នាលរាហុ អ្នកចូរលែងសុរិយទេវបុត្តចេញ ព្រះពុទ្ធទាំង ឡាយ តែងទ្រង់អនុគ្រោះសត្វលោក អ្នកណាមានកម្ដៅ មានពន្លឺភ្លឺផ្លេកៗ ដ៏រុងរឿងក្នុងទីងងឹត មានសណ្ឋាន​មូល មានតេជះខ្ពង់ខ្ពស់ ម្នាលរាហុ អ្នកកុំលេបនូវអ្នកនោះ ដែលកំពុងតែចរទៅព្ធដ៏អាកាសឡើយ ម្នាលរាហុ អ្នកចូរលែងសុរិយ-ទេវបុត្ត ជាកូនតថាគតចេញ ។</p>
        <p><a class='ref km' id='km២៥០' href='#km២៥០'>២៥០</a>លំដាប់នោះឯង រាហុអសុរិន្ទ បានលែងសុរិយទេវបុត្តហើយ ប្រញាប់​ចូល​​ទៅរកវេបចិត្តិអសុរិន្ទ លុះចូលទៅដល់ហើយ មានសេចក្តីសង្វេគព្រឺរោមព្រឺស្បែក ឋិត​នៅក្នុងទីសមគួរ ។</p>
        <p><a class='ref km' id='km២៥១' href='#km២៥១'>២៥១</a>វេបចិត្តិអសុរិន្ទ បានពោលនឹងរាហុអសុរិន្ទ ដែលឋិតនៅក្នុងទីសមគួរ ដោយគាថា ថា</p>
        <p>ម្នាលរាហុ ហេតុដូចម្តេច បានជាអ្នកប្រញាប់លែងសុរិយទេវ-បុត្ត ហើយមានសភាពស្រពោនស្រពាប់ ហេតុដូចម្តេច បានជាអ្នកភ័យដល់ម្ល៉េះ ។</p>
        <p><a class='ref km' id='km២៥២' href='#km២៥២'>២៥២</a>រាហុអសុរិន្ទ បានពោលគាថា ថា</p>
        <p>ខ្ញុំជាបុគ្គលត្រូវសុរិយទេវបុត្ត បានពោលគាថាចំពោះព្រះពុទ្ធហើយ បើខ្ញុំមិនលេងសុរិយទេវបុត្តទេ ក្បាលរបស់ខ្ញុំមុខជានិងបែកជា ៧ ភាគ ទោះបីខ្ញុំរស់នៅ ក៏មិនបានសុខដែរ ។</p>
        <p>ចប់ កស្សបវគ្គ ទី ១ ។</p>
        <p>បញ្ជីរឿងនៃកស្សបវគ្គនោះ គឺ</p>
        <p>សូត្រទាំង ១០ នោះគឺ កស្សបសូត្រ ២ មាឃសូត្រ ១ មាគធសូត្រ​ ១ ទាមលិសូត្រ ១ កាមមទសូត្រ ១ បញ្ចលចណ្ឌសូត្រ ១ តាយនសូត្រ ១ ចន្ទិមសូត្រ ១ សុរិយសូត្រ ១ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>