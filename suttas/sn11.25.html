<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn11.25' lang='km'>
        <header>
            <ul>
            </ul>
            <h1>អក្កោធ​សូត្រ ទី ៥</h1>
        </header>
        <p><a class='ref km' id='km435' href='#km435'>៤៣៥</a>ខ្ញុំ​បាន​ស្ដាប់​មក យ៉ាង​នេះ។ សម័យ​មួយ ព្រះមានព្រះភាគ គង់​នៅ​ក្នុង​វត្ត​ជេតពន របស់​អនាថបិណិ្ឌក​សេដ្ឋី ជិត​ក្រុង​សាវត្ថី។ ក្នុង​ទី​នោះ​ឯង ព្រះ​មាន​ព្រះ​ភាគ។បេ។</p>
        <p><a class='ref km' id='km436' href='#km436'>៤៣៦</a>ព្រះមានព្រះភាគ ទ្រង់​ត្រាស់​យ៉ាង​នេះ​ថា ម្នាល​ភិក្ខុ​ទាំងឡាយ កាល​ពី​ព្រេង​នាយ សក្កទេវានមិន្ទ ពន្យល់​ពួក​ទេវតា​ឋាន​តាវត្តិង្ស ក្នុង​រោង​ប្រជុំ​ឈ្មោះ​សុធម្មា​ បាន​ពោល​គាថា​នេះ ក្នុង​វេលា​នោះ​ថា</p>
        <p>សេចក្ដី​ក្រោធ​កុំ​គ្រប​សង្កត់​អ្នក​ឡើយ មួយ​ទៀត អ្នក​កុំ​ខឹង​នឹង​ពួក​បុគ្គល​ដែល​កំពុង​ខឹង​ឡើយ សេចក្ដី​មិន​ខឹង​ក្ដី សេចក្ដី​មិន​បៀតបៀន​ក្ដី រមែង​មាន​នៅ​ក្នុង​ពួក​ព្រះ​អរិយៈ​សព្វ​កាល ប៉ុន្តែ​សេចក្ដី​ក្រោធ​ដូច​ជា​ភ្នំ តែង​ញាំញី​នូវ​ជន​អាក្រក់។</p>
        <p>ចប់ សក្កបញ្ចកៈ។</p>
        <p>ឧទ្ទាន​ក្នុង​សក្កបញ្ចកៈ​នោះ គឺ</p>
        <p>សក្កបញ្ចកៈ​នេះ ដែល​ព្រះពុទ្ធ​ជា​បុគ្គល​ប្រសើរ​សម្តែង​ហើយ ដោយ​ឃត្វា​សូត្រ ១ ទុព្វណ្ណិយ​សូត្រ ១ មាយា​សូត្រ ១ អច្ចយ​សូត្រ ១ អកោធ​សូត្រ ១។</p>
        <p>ចប់ សក្ក​សំយុត្ត។</p>
        <p>ក្នុង​សគាថ​វគ្គ​មាន​សំយុត្ត ១១ គឺ</p>
        <p>ទេវតា​សំយុត្ត ១ ទេវបុត្ត​សំយុត្ត ១ រាជៈ​គឺ​កោសល​សំយុត្ត ១ មារ​សំយុត្ត ១ ភិក្ខុនី​សំយុត្ត ១ ព្រហ្ម​សំយុត្ត ១ ព្រាហ្មណ​សំយុត្ត ១ វងី្គស​សំយុត្ត ១ វន​សំយុត្ត ១ យក្ខ​សំយុត្ត ១ វាសវៈ​គឺ​សក្ក​សំយុត្ត ១។</p>
        <p>ចប់ សគាថ​វគ្គ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>