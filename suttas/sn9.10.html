<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn9.10' lang='km'>
        <header>
            <ul>
            </ul>
            <h1>សជ្ឈាយ​សូត្រ ទី ១០</h1>
        </header>
        <p><a class='ref km' id='km២៦៥' href='#km២៦៥'>២៦៥</a>សម័យ​មួយ ភិក្ខុ​មួយ​រូប​នៅ​ក្នុង​ដង​ព្រៃ​មួយ ក្នុង​ដែន​កោសល។ ក៏​សម័យ​នោះ កាល​មុន ភិក្ខុ​នោះ​ជា​អ្នក​ស្វាធ្យាយ​ច្រើន​ហួស​ពេល​វេលា។ ដល់​សម័យ​ក្រោយ​មក ភិក្ខុ​នោះ ក៏​មាន​សេចក្ដី​ខ្វល់ខ្វាយ​តិច ជា​អ្នក​នៅ​ស្ងៀម ញ៉ាំង​កាល​ឲ្យ​ប្រព្រឹត្ត​កន្លង​ទៅ (ដោយ​ផល​សមាបត្តិ​សុខ)។</p>
        <p><a class='ref km' id='km២៦៦' href='#km២៦៦'>២៦៦</a>គ្រា​នោះ​ឯង ទេវតា​ដែល​អាស្រ័យ​នៅ នា​ដង​ព្រៃ​នោះ មិន​បាន​ស្ដាប់​ធម៌​របស់​ភិក្ខុ​នោះ ក៏​ចូល​ទៅ​រក​ភិក្ខុ​នោះ លុះ​ចូល​ទៅ​ដល់​ហើយ ទើប​ពោល​គាថា​នឹង​ភិក្ខុ​នោះ​ថា</p>
        <p>បពិត្រ​ភិក្ខុ ព្រោះ​ហេតុអ្វី បាន​ជា​លោក​នៅ​រួបរួម​ជាមួយ​នឹង​ពួក​ភិក្ខុ ហើយ​លែង​ស្វាធ្យាយ​នូវ​ធម្មបទ បុគ្គល​អ្នក​ស្ដាប់​ធម៌ រមែង​បាន​នូវ​សេចក្ដី​ជ្រះថ្លា ឯ​អ្នក​ដែល​សម្តែង​ធម៌ រមែង​បាន​នូវ​សេចក្ដី​សរសើរ ក្នុង​បច្ចុប្បន្ន។</p>
        <p><a class='ref km' id='km២៦៧' href='#km២៦៧'>២៦៧</a>(ភិក្ខុ​នោះ​តប​ថា) ពីមុន​មាន​សេចក្ដី​ពេញចិត្ត​ក្នុង​ធម្មបទ​​ពិតមែន តែ​ឥឡូវ​នេះ យើង​បាន​ដល់​វិរាគ​ធម៌​ហើយ កាលណា​បើ​យើង​បាន​ដល់​វិរាគ​ធម៌​ហើយ សប្បុរស​ទាំងឡាយ បាន​ដឹង​ហើយ ក៏​សរសើរ​នូវ​ការ​លះបង់​អារម្មណ៍​ណា​មួយ គឺ​រូប​ដែល​ឃើញ​ហើយ ឬ​សម្លេង​ដែល​ឮ​ហើយ ក្លិន រស ផោដ្ឋព្វៈ ដែល​ពាល់​ត្រូវ​ហើយ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>