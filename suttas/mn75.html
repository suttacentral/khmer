<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn75' lang='km'>
        <header>
            <ul>
            </ul>
            <h1>មាគណ្ឌិយសូត្រទី៥</h1>
        </header>
        <p><a class='ref km' id='km៣៧' href='#km៣៧'>៣៧</a>ខ្ញុំបានស្តាប់មកយ៉ាងនេះ។ សម័យមួយព្រះមានព្រះភាគស្តេចគង់លើកំម្រាលស្មៅក្នុងរោងសម្រាប់បូជាភ្លើងរបស់ព្រាហ្មណ៍ឈ្មោះការទ្វាជគោត្តក្នុងកម្មាសធម្មនិគម​របស់ពួកជនកុរុក្នុងដែនកុរុ។លំដាប់នោះព្រះមានព្រះភាគទ្រង់ស្បង់ប្រដាប់បាតនឹងចីវរហើយស្តេចចូលទៅកាន់កម្មាសធម្មនិគមដើម្បីបិណ្ឌបាតក្នុងបុព្វណ្ណសម័យ។លុះចូលទៅបិណ្ឌបាតក្នុងកម្មាសធម្មនិគមហើយត្រឡប់មកពីបិណ្ឌបាតក្នុងបចា្ឆកត្តក៌ស្តេចតម្រង់ចូលទៅកាន់ដងព្រៃមួយទ្រង់អាស្រ័យដងព្រៃនោះដើម្បីសម្រាកក្នុងវេលាថ្ងៃហើយគង់ទៀបគល់ឈើមួយដើមក្នុងវេលាថ្ងៃ។</p>
        <p><a class='ref km' id='km៣៨' href='#km៣៨'>៣៨</a>គ្រានោះមាគណិ្ឌយបរិព្វាជកកំពុងចង្រ្កមត្រាច់ដើរទៅមកដើម្បីសម្រាកកំឡាំងស្មងក៍ចូលទៅកាន់រោងសម្រាប់បូជាភ្លើងរបស់ការទ្វាជគោត្តព្រាហ្មណ៍។មាគណ្ឌិយបរិព្វាជកបានឃើញកម្រាលស្មៅក្នុងរោងសម្រាប់បូជាភ្លើងរបស់ការព្វាជកគោត្តព្រាហ្មណ៍លុះឃើញហើយទើបនិយាយនឹងការទ្វាជគោត្តព្រាហ្មណ៍យ៉ាងនេះថានែសម្លាញ់កម្រាលស្មៅថ្មីនេះដែលការទ្វាជគោត្តឯងក្រាលទុកក្នុងរោងសម្រាប់បូជាភ្លើងបម្រុងអ្នកណាទំនងគួរជាទីសប្បាយរបស់សមណៈទេដឹង។ម្នាលមាគណ្ឌិយៈដ៍ចំរើនមានសមណៈជាគោតមគោត្តជាសក្យបុត្រចេញចាកសក្យត្រកូលបួសកិត្តិសព្ឌ័ដ៍ល្អនៃព្រះគោតមដ៍ចំរើននោះឮខ្ទរទ្ទាយសុសសាយទៅយ៉ាងនេះថាព្រះមានព្រះភាគអង្គនោះព្រះអង្គឆ្ងាយចាកសេចក្តីសៅហ្មងគ្រប់យ៉ាងព្រះអង្គត្រាស់ដឹងនូវញេយ្យធម៌ទាំងពួងចំពោះព្រះអង្គដោយប្រពៃព្រះអង្គបរិបូណ៌ដោយវិជា្ជនឹងចរណៈគឺសេចក្តីចេះដឹងនឹងក្រឹត្យដែលបុគ្គលគប្បីប្រព្រឹត្តព្រះអង្គមានព្រះដំណើរល្អទៅកាន់ព្រះនិព្វានព្រះអង្គជ្រាបច្បាស់នូវត្រៃលោកព្រះអង្គប្រសើរដោយសីលាទិគុណមិនមានបុគ្គលណាមួយស្មើព្រះអង្គជាអ្នកទូន្មាននូវបុរសដែលគួរទូន្មានបានព្រះអង្គជាគ្រូនៃទេវានឹងមនុស្សទាំងឡាយព្រះអង្គត្រាស់ដឹងអរិយសច្ចធម៌ព្រះអង្គលែងវិលត្រឡប់មកកាន់ភពថ្មីទៀតខ្ញុំក្រាលសេយ្យានេះបម្រុងព្រះគោតមដ៍ចំរើនអង្គនោះ។ម្នាលការទ្វាជៈពួកយើងបានឃើញទីសេយ្យារបស់ព្រះគោតមដ៍ចំរើនជាអ្នកកំចាត់បង់នូវសេចក្តីចំរើនចោលចេញនោះឈ្មោះថាបានឃើញនូវហេតុដែលគេមិនគួរឃើញទេតើ។ម្នាលមានមាគណ្ឌិយៈអ្នកឯងត្រូវរក្សាសំ​ដី​នេះម្នាលមាគណ្ឌិយៈអ្នកឯងត្រូវរក្សានូវវាចានេះដ្បិតពួកខត្តិយបណ្ឌិតព្រហ្មណបណ្ឌិតគហបតិបណ្ឌិតនិងពួកសមណបណ្ឌិតជាច្រើនបាននាំគ្នាជ្រះ​ថ្លាចំពោះព្រះសមណគោតមអង្គនោះព្រះអង្គទ្រង់ណែនាំក្នុងធម៌ជាកុសលជាគឿងចេញទៅដ៏ប្រសើរ។ម្នាលភរទ្វាជៈប្រសិនបើយើងគប្បីឃើញព្រះគោតម​ដ៏ចម្រើនអង្គនោះក្នុងទីចំពោះព្រះភក្រ្តសោតយើងគប្បីនិយាយនឹងលោកក្នុងទី​ចំពោះព្រះភក្រ្តថាព្រះសមណគោតមកំចាត់បង់នូវសេចក្តីចម្រើនដូច្នេះសេចក្តី​នោះព្រោះហេតុអ្វីព្រោះចុំសម្រុងគ្នានឹងសូត្ររបស់យើងយ៉ាងនេះ។ប្រសិនបើ​សេចក្តីនោះមិនទទឹងទាស់ដល់មាគណ្ឌិយៈទេគប្បីមានសេចក្តីខ្វល់ខ្វាយតិចខ្ញុំនិយាយផ្តើមរួចហើយត្រូវនិយាយនឹងព្រះគោតមនោះទៀតចុះ។</p>
        <p><a class='ref km' id='km៣៩' href='#km៣៩'>៣៩</a>ព្រះមានព្រះភាគបានទ្រង់ព្រះសណ្តាប់ភារទ្វាជព្រាហ្មណ៍ដែលកំពុង​និយាយចរចាជាមួយនឹងមាគណ្ឌិយបរិព្វាជកដោយព្រះសោតធាតុដ៏ជាទិព្វ​បរិសុទ្ធកន្លងហួសសោតធាតុរបស់មនុស្សធម្មតា។ទើបព្រះមានព្រះភាគទ្រង់​ចេញអំពីទីសម្ងំ (ផលសមាបត្តិ) ក្នុងសាយណ្ហសម័យស្តេចចូលទៅកាន់រោង​សម្រាប់បូជាភ្លើងរបស់ភារទ្វាជគោត្តព្រាហ្មណ៍លុះចូលទៅដល់ហើយក៏គង់លើ​កម្រាលស្មៅដែលភារទ្វាជគោត្តព្រាហ្មណ៍ក្រាលថ្វាយ។គ្រានោះភារទ្វាជគោត្ត​ព្រហ្មណ៍ចូលទៅគាល់ព្រះមានព្រះភាគលុះចូលទៅដល់ហើយនិយាយពាក្យ​សំណេះសំណាលជាមួយនឹងព្រះមានព្រះភាគលុះបញ្ចាប់ពាក្យដែលគួររីករាយ​នឹងពាក្យដែលគួររលឹកហើយក៏អង្គុយក្នុងទីដ៏សមគួរ។​ ព្រះមានព្រះភាគទ្រង់ត្រាស់នឹងភារទ្វាជគោត្តព្រាហ្មណ៍ដែលអង្គុយក្នុងទីដ៏សមគួរហើយយ៉ាងនេះ​ថាម្នាលភារទ្វាជៈចុះពាក្យចរចាដែលអ្នកបាននិយាយជាមួយនឹង​មាគណ្ឌិយ-​បរិពាជប្រារព្វរឿងកម្រាលស្មៅនេះចុះចម្រុងគ្នាដូចម្តេចទៅ។កាលព្រះអង្គ​ត្រាស់យ៉ាងនេះហើយភារទ្វាជគោត្តព្រាហ្មណ៍ភ្ញាក់ព្រើតកើតសេចក្តីព្រឺរោមហើយបានក្រាបបង្គំទូលព្រះមានព្រះភាគយ៉ាងនេះថាយើងខ្ញុំព្រះអង្គបម្រុងនឹង​ក្រាបទូលពាក្យនុ៎ះចំពោះព្រះមានព្រះភាគជាម្ចាស់ដែរស្រាប់តែព្រះគោតមជា​ម្ចាស់ទ្រង់ត្រាស់សួរនូវពាក្យដែលខ្ញុំព្រះអង្គមិនទាន់ក្រាបទូល។ក៏ឯពាក្យជា​ចន្លោះនេះដែលព្រះមានព្រះភាគកំពុងតែចរចាជាមួយភារទ្វាជព្រាហ្មណ៍ក៏ដាច់​ពាក់កណ្តាលទៅ។គ្រានោះមាគណ្ឌិយបរិព្វាជកកំពុងដើរចង្រមត្រាច់ទៅមកដើម្បីនឹងសម្រាកស្មងក៏ចូលទៅគាល់ព្រះមានព្រះភាគឯរោងសម្រាប់បូជាភ្លើង​របស់ភារទ្វាជគោត្តព្រាហ្មណ៍លុះចូលទៅដល់ហើយទើបក្រាបទូលរាក់ទាក់​សំណេះសំណាលនឹងព្រះមានព្រះភាគលុះបញ្ចាប់ពាក្យដែលគួររីករាយនឹង​ពាក្យគួររលឹកហើយក៏អង្គុយក្នុងទីដ៏សមគួរ។</p>
        <p><a class='ref km' id='km៤០' href='#km៤០'>៤០</a>ព្រះមានព្រះភាគទ្រង់ត្រាស់នឹងមាគណ្ឌិយបរិពា្វជកដែលអង្គុយក្នុងទីដ៍សមគួរហើយយ៉ាងនេះថាមា្នលមាគណ្ឌិយៈចក្ខុតែងមានរូបជាទីរីករាយត្រេកអរក្នុងរូបត្រេកត្រអាលក្នុងរូបចក្ខុនោះព្រះតថាគតបានទូន្មានគ្រប់គ្រងរក្សាសង្រួមរួចហើយមួយយ៉ាងទៀតព្រះតថាគតបានសំដែងធម៌ដើម្បីសង្រួមចក្ខុនោះម្នាលមាគណ្ឌិយៈពាក្យដែលអ្នកឯងពោលថាព្រះសមណគោតមជាអ្នកកំចាត់បង់នូវសេចក្តីចំរើនដូច្នេះត្រូវត្រង់ហេតុនុះទេតើ។បពិត្រព្រះគោតមដ៍ចំរើនពាក្យដែលខ្ញុំព្រះអង្គបានពោលថាព្រះសមណគោតមជាអ្នកកំចាត់បង់នូវសេចក្តីចំរើនដូច្នេះត្រូវត្រង់ហេតុនុះមែនហើយសេចក្តីនោះព្រោះហេតុអ្វីព្រោះចុះសម្រុងគ្នានឹងសូត្ររបស់យើងយ៉ាងនេះ។ម្នាលមាគណ្ឌិយៈត្រចៀកមានសំឡេងជាទីរីករាយ។បេ។ម្នាលមាគណ្ឌិយៈច្រមុះមានក្លិនជាទីរីករាយ ​ម្នាលមាគណ្ឌិយៈអណ្តាតមានរសជាទីរីករាយត្រេកអរក្នុងរសមានរសជាទីត្រេកត្រអាលអណ្តាតនោះព្រះតថាគតបានទូន្មានគ្រប់គ្រងរក្សាសង្រួមរួចហើយមួយយ៉ាងទៀតព្រះតថាគតបានសំដែងធម៌ដើម្បីសង្រួមអណ្តាតនោះម្នាលមាគណ្ឌិយៈពាក្យដែលអ្នកឯងពោលថាព្រះសមណគោតមជាអ្នកកំចាត់បង់នូវសេចក្តីចំរើនដូច្នេះត្រូវត្រង់ហេតុនុះទេតើ។បពិត្រព្រះគោតមដ៍ចំរើនពាក្យដែលខ្ញុំព្រះអង្គពោលថាសមណគោតមជាអ្នកកំចាត់បង់នូវសេចក្តីចំរើនដូច្នេះត្រូវត្រង់ហេតុនុះមែនហើយសេចក្តីនោះព្រោះហេតុអ្វីព្រោះថាចុះសម្រុងគ្នានឹងសូត្ររបស់យើងយ៉ាងនេះ។ម្នាលមាគណ្ឌិយៈកាយមានផោដ្ធព្វៈជាទីរីករាយ។បេ។មា្នលមាគណ្ឌិយៈចិត្តមានធម្មារម្មណ៍ជាទីរីករាយត្រេកអរក្នុងធម្មារម្មណ៍ត្រេកត្រអាលក្នុងធម្មារម្មណ៍ចិត្តនោះព្រះតថាគតបានទូន្មានគ្រប់គ្រងរក្សាសង្រួមរួចហើយមួយយ៉ាងទៀតព្រះតថាគតបានសំដែងធម៌ដើម្បីសង្រួមចិត្តនោះម្នាលមាគណ្ឌិយៈពាក្យដែលអ្នកពោលថាព្រះសមណគោគមជាអ្នកកំចាត់បង់នូវសេចក្តីចំរើនដូច្នេះត្រូវត្រង់ហេតុនុះទេតើ។បព្រិតព្រះគោតមដ៍ចំរើនពាក្យដែលខ្ញុំព្រះអង្គពោលថាព្រះសមណគោតមជាអ្នកកំចាត់បង់នូវសេចក្តីចំរើនដូច្នេះត្រូវត្រង់ហេតុនុះមែនហើយសេចក្តីនោះព្រោះហេតុអ្វីព្រោះថាចុះសម្រុងគ្នានឹងសូត្ររបស់យើងនេះ។</p>
        <p><a class='ref km' id='km៤១' href='#km៤១'>៤១</a>ម្នាលមាគណ្ឌិយៈអ្នកសំគាល់ហេតុនោះដូចម្តេចបុគ្គលពួកខ្លះក្នុងលោកនេះធ្លាប់អោយគេបំរើដោយរូបទាំងឡាយដែលគួរដឹងច្បាស់ដោយចក្ខុជាទីគាប់ចិត្តជាទីពេញចិត្តមានសភាពគួរស្រឡាញ់ប្រកបដោយកាមគួរជាទីត្រេកអរលុះគ្រាក្រោយមកបុគ្គលនោះដឹងច្បាស់នូវហេតុដែលនាំឲ្យកើតឡើងផងនូវសេចក្តីវិនាសផងនូវសេចក្តីត្រេកអរផងនូវទោសផងនូវធម៌ជាគ្រឿងរលាស់ចេញផងសុទ្ធតែសម្រាប់រូបទាំងឡាយតាមដោយសេចក្តីពិតហើយក៍លះបង់នូវសេចក្តីប្រាថ្នាក្នុងរូបបន្ទោបង់នូវសេចក្តីក្តៅក្រហាយក្នុងរូបជាអ្នកប្រាសចា​កសេចក្តីស្រេកឃ្លានមានចិត្តស្ងប់រម្លាប់តាំងនៅក្នុងសន្តានសម្រាន្តនៅម្នាលមាគណ្ឌិយៈចុះអ្នកឯង​គប្បីថាឲ្យបុគ្គលនេះដូចម្តេច។បពិត្រព្រះគោតមដ៍ចំរើនឥតមានថាអ្វីកើតទេ។ម្នាលមាគណ្ឌិយៈអ្នកសំគាល់ហេតុនោះថាដូចម្តេចបុគ្គលពួកខ្លះក្នុងលោកនេះ ( ធ្លាប់ឲ្យគេបម្រើ ) ដោយសំឡេងទាំងឡាយដែលគប្បីដឹងដោយត្រចៀក។បេ​។ដោយក្លិនទាំងឡាយដែលគប្បីដឹងដោយច្រមុះដោយរសទាំងឡាយដែលគប្បីដឹងដោយអណ្តាត ... ធ្លាប់ឲ្យគេបម្រើដោយផោដ្ធព្វៈទាំងឡាយដែលគប្បីដឹងដោយកាយជាទីប្រាថ្នាជាទីត្រេកអរជាទីពេញចិត្តមានសភាពគួរស្រឡាញ់ប្រកបដោយកាមគួរជាទីរីករាយលុះគ្រាក្រោយមកបុគ្គលនោះដឹងច្បាស់នូវហេតុដែលនាំឲ្យកើតឡើងផងនូវសេចក្តីវិនាសផងនូវសេចក្តីត្រេកអរផងនូវទោសផងនូវធម៌ជាគ្រឿងរលាស់ចេញផងសុទ្ធតែសម្រាប់ផាដ្ធព្វៈទាំងឡាយតាមសេចក្តីពិតហើយក៍លះបង់នូវសេចក្តីបា្រថ្នាក្នុងផោដ្ធព្វៈបន្ទោបង់នូវសេចក្តីក្តៅក្រហាយក្នុងផោដ្ធព្វៈបា្រសចាកសេចក្តីស្រេកឃ្លានមានចិត្តស្ងប់រម្ងាប់តាំងនៅក្នុងសន្តានសម្រាន្តនៅម្នាលមាគណ្ឌិយៈចុះអ្នកឯងគប្បីថាឲ្យបុគ្គលនេះដូចម្តេច។បពិត្រព្រះគោតមដ៍ចំរើនឥតមានថាអ្វីកើតទេ។</p>
        <p><a class='ref km' id='km៤២' href='#km៤២'>៤២</a>ម្នាលមាគណ្ឌិយៈកាលពីដើមតថាគតនៅជាគ្រហស្ថក៍ធ្លាប់ឆ្អែតឆ្អន់មូលមិត្តឲ្យគេបម្រើដោយកាមគុណទាំង៥គឺរូបដែលគប្បីដឹងដោយចក្ខុជាទីប្រាថ្នាជាទីត្រេកអរជាទីត្រេកអរជាទីពេញចិត្តមានសភាពគួរស្រឡាញ់ប្រកបដោយកាមគួររីករាយសំឡេងដែលគប្បីដឹងដោយត្រចៀក។បេ។ក្លិនដែលគប្បីដឹងដោយច្រមុះ … រសដែលគប្បីដឹងដោយអណ្តាត … ផោដ្ធព្វៈដែលគប្បីដឹងដោយកាយជាទីប្រាថ្នាជាទីត្រេកអរមានសភាពគួរស្រឡាញ់ប្រកបដោយកាមគួរជាទីរីករាយ។ម្នាលមាគណ្ឌិយៈតថាគតនោះមានប្រាសាទ៣ខ្នងបា្រសាទមួយសម្រាប់នៅក្នុងរដូវភ្លៀងបា្រសាទមួយសម្រាប់នៅក្នុងរដូវរងាបា្រសាទមួយសម្រាប់នៅក្នុងរដូវក្តៅ។ម្នាលមាគណ្ឌិយៈតថាគតនោះឲ្យគេបម្រើដោយតន្ត្រីដែលឥតបុរសលើបា្រសាទសម្រាប់នៅក្នុងរដូវភ្លៀងអស់៤ខែមិនដែលចុះមកខាងក្រោមសោះ។លុះគ្រាក្រោយមកតថាគតនោះដឹងច្បាស់នូវហេតុដែលនាំឲ្យកើតឡើងផងនូវសេចក្តីវិនាសផងនូវសេចក្តីវិនាសផងនូវសេចក្តីត្រេកអរផងនូវទោសផងនូវធម៌សម្រាប់រលាស់ចោលផងសុទ្ធតែសម្រាប់កាមទាំងឡាយតាមសេចក្តីពិតហើយក៍លះបង់នូវសេចក្តីប្រាថ្នាក្នុងកាមបន្ទោបង់នូវសេចក្តីក្តៅក្រហាយក្នុងកាមប្រាសបាកសេចក្តីស្រេកឃ្លានមានចិត្តស្ងប់រម្ងាប់តាំងនៅក្នុងសន្តានសម្រាន្តនៅ។តថាគតនោះឃើញសត្វទាំងឡាយឯទៀតមិនទាន់ប្រាសចាកតម្រេកក្នុងកាមទាំងឡាយដែលសេចក្តីប្រាថ្នាក្នុងកាមកំពុងទំពាស៊ីជាអ្នកក្តៅក្រហាយដោយសេចក្តីក្តៅក្រហាយព្រោះកាមកំពុងសេពនូវកាមទាំងឡាយតថាគតនោះមិនប្រាថ្នាពួកជននោះមិនរីករាយក្នុងការសេពកាមនោះសេចក្តីនោះព្រោះហេតុអ្វីម្នាលមាគណ្ឌិយៈព្រោះថាកាលបុគ្គលត្រេកអរដោយសេចក្តីត្រេកអរវៀរលែងចាកកាមទាំងឡាយវៀរលែងចាកអកុសលធម៌ទាំងឡាយក៍នៅជាអ្នកថោកថយព្រោះហេតុដូច្នោះតថាគតទើបមិនប្រាថ្នាមិនរីករាយក្នុងការសេពកាមនោះឡើយ។</p>
        <p><a class='ref km' id='km៤៣' href='#km៤៣'>៤៣</a>ម្នាលគណ្ឌិយៈដូចជាគហបតីឬគហបតិបុត្តដែលមានទ្រព្យច្រើនស្តុកស្តម្ភមានសម្បិត្តច្រើនស្កប់ស្កល់មូលមិត្តឲ្យគេបម្រើដោយកាមគុណទាំង៥គឺដោយរូបដែលគប្បីដឹងដោយចក្ខុជាទីប្រាថ្នាជាទីត្រេកអរជាទីពេញចិត្តមានសភាពគួរស្រឡាញ់ប្រកបដោយកាមគួរជាទីរីករាយដោយសំឡេងដែលគប្បីដឹងដោយសោតៈ។បេ។ដោយក្លិនដែលគប្បីដឹងដោយឃានៈ​។បេ។ដោយរសដែលគប្បីដឹងដោយជិវ្ហា។បេ។ដោយផោដ្ធព្វៈដែលគប្បីដឹងច្បាស់ដោយកាយជាទីប្រាថ្នាជាទីត្រេកអរជាទីពេញចិត្តមានសភាពគួរស្រឡាញ់ប្រកបដោយកាមគួរជាទីរីករាយ។គហបតីនោះប្រព្រិត្តសុចរិតដោយកាយប្រព្រឹត្តសុចរិតដោយវាចាប្រព្រឹត្តសុចរិតដោយចិត្តលុះទំលាយរាងកាយបន្ទាប់អំពីសេចក្តីស្លាប់ទៅក៍បានទៅកាន់ទេវលោកគឺឋានសួគ៌ជាសុគតិជាមួយនឹងពួកទេវតាជាន់តាវត្តិវង្ស ។ ទេ វបុត្តនោះមានពួកស្រីអប្សរហែហមចោមរោមក្នុងសួននន្ទវ័ន ក្នុងទេវលោកនោះ ស្កប់ស្កល់មូលមិត្ត បម្រើដោយកាមគុណទាំង​៥ ដ៍ជាទិព្វ ។ ទេវបុត្រនោះគប្បី ឃើញនូវគហបតីឬគហបតិបុត្រ ដែលកំពុងស្កប់ស្កល់មូលមិត្ត បម្រើដោយកាម គុណទាំង ៥ ។ ម្នាលមាគណ្ឌិយៈ អ្នកសំគាល់ហេតុនោះដូចមេ្តចចុះទេវបុត្រនោះ មានពួកស្រីអប្បរហែហមចោមរោមក្នុងសួននន្ទវ័នស្កប់ស្កល់មូលមិត្ត បម្រើដោ យកាមគុណទាំង ៥ ដ៏ជាទិព្វ ហើយមកប្រាថ្នាគហតីឬគហបតិបុត្រឯណោះ ហើ យវិលត្រឡប់មករកកាមគុណទាំង ៥ ជារបស់មនុស្ស ដោយកាមជារបស់មនុស្ស វិញដែរឬ ។ បពិត្រព្រះគោតមដ៏ចំរើន មិនត្រឡប់មកវិញទេ សេចកី្ដនោះព្រោះហេតុអ្វីបពិត្រព្រះគោតមដ៍ចំរើនព្រោះកាមដ៍ជាទិព្វកន្លងហួសប្រសើរផុតកាមជារបស់មនុស្ស។យ៉ាងនេះមែនហើយម្នាមាគណ្ឌិយៈកាលពីដើមតថាគតនៅជាគ្រហស្ថធ្លាប់ស្កប់ស្កល់មូលមិត្តឲ្យគេបម្រើដោយកាមគុណទាំង៥គឺដោយរូបដែលគប្បីដឹងច្បាស់ដោយចក្ខុជាទីប្រាថ្នាជាទីប្រាថ្នាជាទីត្រេកអរជាទីពេញចិត្តមានសភាពគួរស្រឡាញ់ប្រកបដោយកាមគួរជាទីរីករាយដោយសំឡេងដែលគប្បីដោយសោតៈ។បេ។ដោយក្លិនដែលគប្បីដឹងដោយឃាតៈ។បេ។ដោយរសដែលគប្បីដឹងដោយជិវ្ហា។បេ។ដោយផោដ្ធព្វដែលគប្បីដឹងដោយកាយជាទីប្រាថ្នាជាទីគាប់ចិត្តជាទីត្រេកអរមានសភាពគួរស្រឡាញ់ប្រកបដោយកាមគួរជាទីរីករាយ។លុះគ្រាក្រោយមកតថាគតនោះដឹងច្បាស់នូវហេតុដែលនាំឲ្យកើតផងនូវសេចក្តីវិនាសផងនូវសេចក្តីត្រេកអរផងនូវទោសផងនូវធម៌ជាគ្រឿងរលាស់ចោលផងសុទ្ធតែសម្រាប់កាមទាំងឡាយតាមសេចក្តីពិតហើយក៍លះបង់នូវសេចក្តីប្រាថ្នាក្នុងកាមបន្ទោបង់នូវសេចក្តីក្តៅក្រហាយក្នុងកាមប្រាសចាកសេចក្តីស្រេកឃ្លានមានចិត្តស្ងប់រង្ងាប់តាំងនៅក្នុងសន្តានសម្រាន្តនៅ។តថាគតនោះឃើញនូវសត្វទាំងឡាយឯទៀតមិនទាន់ប្រាសចាក​ តម្រេកក្នុងកាមទាំងឡាយដែលកាមទាំងឡាយកំពុងទំពាសីក្តៅក្រហាយដោយសេចក្តីក្តៅក្រហាយព្រោះកាមកំពុងសេពកាមតថាគតនោះមិនប្រាថ្នាពួកជននោះមិនរីករាយក្នុងការសេពកាមនោះសេចក្តីនោះព្រោះហេតុអ្វីម្នាលមាគណ្ឌិយៈព្រោះថាកាលបុគ្គលត្រេកអរដោយសេចក្តីត្រេកអរវៀរលែងចាកកាមវៀរលែងចាកអកុសលធម៌ទោះបីនៅប្រកាន់សុខជាទិព្វនៅឡើយក៍នៅជាអ្នកថោកថយ (ព្រោះហេតុដូច្នោះ ) តថាគតទើបមិនប្រាថ្នាមិនរីករាយក្នុងការសេពកាមនោះឡើយ។</p>
        <p><a class='ref km' id='km៤៤' href='#km៤៤'>៤៤</a>ម្នាលមាគណ្ឌិយៈ ដូចជាបុរសឃ្លង់មានខ្លួនដំបៅមានខ្លួនហើមស្កុលដង្កូវទាំងឡាយកំពុងជព្ជាក់ស៊ីខ្វារមុខដំបៅដោយក្រចកទាំងឡាយឆ្អើរកាយដោយរងើកភ្លើងពួកមិត្តអាមាត្យនឹងញាតិសារលោហិតរបស់បុរសឃ្លង់នោះគប្បីឲ្យពេទ្យអ្នកវះចូលទៅថែរក្សាពេទ្យវះនោះក៍បានធ្វើថ្នាំដល់បុរសនោះបុរសនោះក៍បានជាស្បើយរោគឃ្លង់ព្រោះអាស្រ័យថ្នាំ (នោះ ) ជាបុគ្គលឥតរោគសុខសប្បាយនៅជាសេរីភាពបាននៅតាមទំនើងខ្លួនឯងបានទៅណាមកណាបានតាមប្រាថ្នា។បុរសឃ្លង់នោះបានឃើញបុរសឃ្លង់ឯទៀតដែលមានខ្លួនដំបៅមានខ្លួនហើមស្តុលដង្កូវទាំងឡាយកំពុងជព្ជាក់ស៊ីខ្វារមុខដំបៅដោយក្រចកទាំងឡាយកំពុងឆ្អើរកាយលើរងើកភ្លើង។ម្នាលមាគណ្ឌិយៈអ្នកសំគាល់ហេតុនោះដូចម្តេចចុះបុរសនោះប្រាថ្នាបុរសឃ្លង់ឯណោះដែលកំពុងឆ្អើរកាយលើរងើកភ្លើងឬកំពុងផឹកថ្នាំដែរឬទេ។បពិត្រព្រះគោតមដ៍ចំរើនមិនប្រាថ្នាទេសេចក្តីនោះព្រោះហេតុអ្វីបពិត្រព្រះគោតមដ៍ចំរើនព្រោះកាលបើរោគមានហើយ​ កិច្ចដែលត្រូវការដោយថ្នាំក៍ត្រូវមានកាលបើរោគមិនមានហើយកិច្ចដែលត្រូវការដោយថ្នាំក៍មិនត្រូវមាន។ម្នាលមាគណ្ឌិយៈយ៉ាងហ្នឹងមែនហើយកាលពីរដើមតថាគតនោះនៅជាគ្រហស្ថនៅឡើយធ្លាប់ស្កប់ស្កល់មូលមិត្តឲ្យគេបំរើដោយកាមគុណទាំង៥គឺដោយរូបទាំងឡាយដែលគប្បីដឹងដោយចក្ខុជាទីប្រាថ្នាជាទីត្រេកអរជាទីពេញចិត្តមានសភាគួរស្រឡាញ់ប្រកបដោយកាមគួរជាទីរីករាយដោយសំឡេងទាំងឡាយដែលគប្បីដឹងដោយសោតៈ។បេ។ដោយក្លិនទាំងឡាយដែលគប្បីដឹងដោយឃានៈ។បេ។ដោយរសទាំងឡាយដែលគប្បីដឹងច្បាស់ដោយជិវ្ហា។បេ។ដោយផោដ្ធព្វទាំងឡាយដែលគប្បីដឹងច្បាស់ដោយកាយជាទីប្រាថ្នាជាទីត្រេកអរជាទីពេញចិត្តមានសភាពគួរស្រឡាញ់ប្រកបដោយកាមគួរជាទីរីករាយ។លុះគ្រាក្រោយមកតថាគតដឹងច្បាស់នូវហេតុដែលនាំឲ្យកើតឡើងផងនូវសេចក្តីវិនាសផងនូវសេចក្តីត្រេកអរផងនូវទោសផងនូវធម៌ជាគ្រឿងរលាស់ចេញផងសុទ្ធតែសម្រាប់កាមទាំងឡាយតាមសេចក្តីពិតហើយក៍លះបង់នូវសេចក្តីប្រាថ្នាក្នុងកាមចេញបន្ទោបង់នូវសេចក្តីក្តៅក្រហាយក្នុងកាមចេញប្រាសចាកសេចក្តីស្រេកឃ្លានមានចិត្តស្ងប់រម្ងាប់ក្នុងសន្តានសម្រាន្តនៅ។តថាគតនោះឃើញនូវសត្វទាំងឡាយឯទៀតមិនទាន់ប្រាសចាកតម្រេកក្នុងកាមទាំងឡាយដែលសេចក្តីប្រាថ្នាក្នុងកាមទាំងឡាយកំពុងទំពាស៊ីកំពុងអន្ទះអន្ទែងដោយសេចក្តីក្តៅក្រហាយព្រោះកាមកំពុងសេពកាមតថាគតនោះទើបមិនប្រាថ្នាពួកជននោះមិនរីករាយក្នុងការសេពកាមនោះឡើយសេចក្តីនោះព្រោះហេតុអ្វីម្នាលមាគណ្ឌិយៈព្រោះថាកាលបុគ្គលត្រេកអរដោយសេចក្តីត្រេកអរវៀរលែងចាកកាមទាំងឡាយវៀរលែងចាកអកុសលធម៌ទាំងឡាយទោះបីនៅប្រកាន់សុខជាទិព្វនៅឡើយក៍ទៅជាអ្នកថោកថយ (ព្រោះហេតុដូច្នោះ ) តថាគតទើបមិនប្រាថ្នាមិនត្រេកអរក្នុងការសេពកាមនោះឡើយ។</p>
        <p><a class='ref km' id='km៤៥' href='#km៤៥'>៤៥</a>ម្នាលមាគណ្ឌិយៈដូចបុរសឃ្លង់មានខ្លួនដំបៅមានខ្លួនហើយ​ស្តុលពួកដង្កូវកំពុងជញ្ជក់ស៊ីខ្វារមុខដំបៅដោយក្រចកទាំងឡាយឆ្អើរកាយលើ​រងើកភ្លើងពួកមិត្តអាមាត្យនិងញាតិសាលោហិតរបស់បុរសឃ្លង់នោះបានឲ្យ​ពេទ្យអ្នកវះថែរក្សាពេទ្យវះនោះក៏ធ្វើថ្នាំឲ្យបុរសនោះបុរសនោះក៏បានជាស្រឡះ​ស្បើយចាករោគឃ្លង់ព្រោះបានអាស្រ័យថ្នាំ (នោះ) ជាមនុស្សឥតរោគមានសេចក្តី​​សុខជាសេរីភាពនៅតាមទំនើងខ្លួនឯងបានទៅណាមកណាបានតាមប្រាថ្នា។បុរសពីរនាក់មានកម្លាំងគប្បីចាប់បុរសនោះត្រង់ដើមដៃម្ខាងម្នាក់ៗអូសយកទៅ​ឆ្អើរលើគំនរងើកភ្លើង។ម្នាលមាគណ្ឌិយៈអ្នកសំគាល់ហេតុនោះដូចម្តេចចុះបុរស​ឃ្លង់នោះបន្ទន់កាយតាមទៅដូច្នេះផងដូច្នេះផងដែរឬទេ។បពិត្រព្រះគោតមដ៏​ចម្រើនយ៉ាងហ្នឹងមែនហើយសេចក្តីនោះព្រោះហេតុអ្វីបពិត្រព្រះគោតមដ៏​ចម្រើនព្រោះថាភ្លើងមានសម្ផ័ស្សជាទុក្ខផងក្តៅក្រហាយខ្លាំងផងរោលរាលខ្លាំង​ពន់ពេកណាស់ផង។ម្នាលមាគណ្ឌិយៈអ្នកសំគាល់ហេតុនោះដូចម្តេចចុះភ្លើង​នោះមានសម្ផ័ស្សជាទុក្ខផងក្តៅក្រហាយខ្លាំងផងរោលរាលខ្លាំងផងតែក្នុងកាល​ឥឡូវនេះទេឬឬក៏កាលពីដើមមកភ្លើងនោះមានសម្ផ័ស្សជាទុក្ខក្តៅក្រហាយខ្លាំង​ទាំងរោលរាលខ្លាំងដែរ។បពិត្រព្រះគោតមដ៏ចម្រើនក្នុងកាលឥឡូវនេះភ្លើងនោះ​ក៏មានសម្ផ័ស្សជាទុក្ខក្តៅក្រហាយខ្លាំងរោលរាលខ្លាំងដែរពីដើមសោតភ្លើងនោះ​ក៏មានសម្ផ័ស្សជាទុក្ខក្តៅក្រហាយខ្លាំងទាំងរោលរាលខ្លាំងដូចគ្នាបពិត្រព្រះ​គោតមដ៏ចម្រើនចំណែកខាងបុរសឃ្លង់ឯណោះដែលមានខ្លួនដំបៅមានខ្លួន​ហើមស្តុលដង្កូវទាំងឡាយកំពុងជញ្ជក់ស៊ីខ្វារមុខដំបៅដោយក្រចកទាំងឡាយមានឥន្រ្ទីយដែលរោគនោះកំចាត់បង់ហើយក៏មានសេចក្តីសំគាល់ខុសក្នុងភ្លើង​ដែលមានសម្ផ័ស្សជាទុក្ខ (នោះ) ថាជាសុខស្រួលវិញ។ម្នាលមាគណ្ឌិយៈយ៉ាង​ហ្នឹងមែនហើយក្នុងងតីតកាលយូរអង្វែងមកហើយកាមទាំងឡាយមាន​សម្ផ័ស្ស​ជាទុក្ខផងក្តៅក្រហាយខ្លាំងផងរោលរាយខ្លាំងផងក្នុងអនាគតទៅមុខកាមទាំង​ឡាយមានសម្ផ័ស្សជាទុក្ខផងក្តៅក្រហាយផងរោលរាលខ្លាំងផងក្នុងបច្ចុប្បន្ន​ឥឡូវនេះសោតកាមទាំងឡាយក៏មានសម្ផ័ស្សជាទុក្ខក្តៅក្រហាយខ្លាំងទាំងរោល​រាលខ្លាំងដូច្នោះដែរម្នាលមាគណ្ឌិយៈចំណែកពួកសត្វទាំងនេះមិនទាន់ប្រាស​ចាកតម្រេកក្នុងកាមទាំងឡាយដែលកាមតណ្ហាកំពុងទំពាស៊ីពេលរាលដោយ​សេចក្តីក្តៅក្រហាយព្រោះកាមមានឥន្រ្ទីយត្រូវកាមកំចាត់បង់ហើយក៏មាន​សេចក្តីសំគាល់ខុសក្នុងកាមទាំងឡាយដែលមានសម្ផ័ស្សជាទុក្ខថាជាសុខវិញ។</p>
        <p><a class='ref km' id='km៤៦' href='#km៤៦'>៤៦</a>ម្នាលមាគណ្ឌិយៈ ដូចបុរសឃ្លងដែលមានខ្លួនដំបៅ មានខ្លួនហើមស្ដុល ដង្កូវទាំងឡាយកំពុងជញ្ជក់ស៊ី ខ្វារមុខដំបៅដោយក្រចកទាំងឡាយឲ្យគេឆើ្អរកាយលើគំនររងើកភើ្លង ម្នាលមាគណ្ឌិយៈ ដូចជាបុរសឃ្លដែលមានខ្លួនដំបៅ មានខ្លួនហើមស្ដុល ដង្កូវទាំងឡាយកំពុងជញ្ជក់ស៊ី ខ្វារមុខ​ដំបៅដោយក្រចកទាំងឡាយ ឲ្យគេឆ្អើរលើរងើកភ្លើង យ៉ាងណាមិញ មុខដំបៅអម្បាលនោះរបស់នោះឯង ក៏រឹងរិតែមិនស្អាតផង រឹងរឹតតែមានក្លិនអាក្រក់ផង រឹងរឹតតែស្អុយផង តែ​ថាសេចកី្ដត្រេកត្រអាល នឹងសេចកី្ដរីករាយបនិ្តចបន្តួចនៅតែមាន ព្រោះហេតុដំបៅដែលខ្លួនខ្វារត្រូវមុខ ក៏យ៉ាងនោះដែរ ( សេចកី្ដនេះដូចមេ្ដចមិញ ) មា្នលមាគណ្ឌិយៈ ពួកសត្វដែលមិនទាន់បា្រសចាកតម្រេកក្នុងកាមទាំងឡាយ ដែលសេចកី្ដ​ប្រាថា្នក្នុងកាមទាំងឡាយកំពុងទំពាស៊ីកំពុងរោលរាលដោយសេចកី្ដក្ដៅក្រហាយ​ព្រោះកាម សេពនូវកាមទាំងឡាយ ម្នាលមាគណ្ឌិយៈ ស្វតទាំងឡាយមិនទាន់ប្រាសចាកគម្រេកក្នុងកាម ទាំងឡាយ ដែលសេចកី្ដប្រាថា្ន ក្នុងកាមទាំងឡាយទំពាស៊ីកំពុងរោលដោយសេចកី្ដក្ដៅក្រហាយព្រោះកាម សេពនូវកាមទាំងឡាយ​យ៉ាងណាមិញ កាមគណ្ហារបស់សត្វទាំងឡាយនោះក៏ចំរើនឡើង សត្វតាំងឡាយនោះ ក៏ក្ដៅក្រហាយដោយសេចកី្ដក្រហាយព្រោះកាមតែថាសេចកី្ដត្រេកអរ​នឹងសេចកី្ដរីករាយបន្តិចបន្តួច ក៏នៅមាន ព្រោះអាស្រ័យនូវកាមគុណ ទាំង ៥ ក៏​យ៉ាងនោះឯង ។</p>
        <p><a class='ref km' id='km៤៧' href='#km៤៧'>៤៧</a>ម្នាលមាគណ្ឌិយៈ អ្នកសំគាល់ហេតុនោះដូចមេ្ដច អ្នកធ្លាប់បានឃើញ ធ្លាប់បានឮព្រះរាជា ឬរាជាមហាមាគ្យ ដែលកំពុងស្កប់ស្កល់មូលមិត្គឪ្យគេ​បម្រើដោយកាមគុណទាំង ៥ មិនទាន់លះបង់នូវកាមគណា្ហ មិនទាន់បន្ទោបង់នូវ​សេចកី្ដក្ដៅក្រហាយព្រោះកាម ហើយប្រាសចាកសេចកី្ដសេ្រកឃា្លន មានចិត្តស្លប់​រម្លាប់ខាងក្នុងសម្រាន្តនៅហើយផងកំពុងសម្រេចសម្រាន្តនៅផង នឹងសម្រាន្តនៅ​ផង ខ្លះដែរឬ ។ បពិត្រព្រះគោតមក៏ចំរើន មិនដែលបានឃើញ មិនដែលបានឮ ទេ ។ ត្រូវហើយមាគណ្ឌិយៈ មា្នលមាគណ្ឌិយៈ សេចកី្ដនុះសូម្បីតថាគតសោគ ក៏មិនធ្លាប់បានឃើញ បានឮថា ព្រះរាជាឬរាជមហាមាត្យ ដែលកំពុងស្កប់ស្កល់មូលមិត្តឲ្យគេបម្រើដោយកាមគុណ ទាំង ៥ មិនទាន់លះបង់កាមតណ្ហា មិនទាន់​បនោ្ទបង់នូវសេចកី្ដក្ដៅក្រហាយព្រោះកាម ហើយប្រាសចាកសេចកី្ដស្រេកឃ្លាន មានចិត្តស្ងប់រម្ងាប់ខាងក្នុង សម្រេចសម្រាន្តនៅហើយផង កំពុងសម្រេចសម្រាន្ត​នៅផង នឹងសម្រេចសម្រាន្តនៅផងដែរ ។ ម្នាលមាគណ្ឌិយៈ កាលបើសមណព្រាហ្មណ៍ ណា ដែលប្រាសចាកសេចកី្ដស្រេកឃា្លន​ មានចិត្តស្ងប់រម្ងាប់ សម្រេចសម្រាន្តនៅផង កំពុងសម្រេចសម្រាន្តនៅផង នឹងសម្រេចសម្រាន្តនៅផង លុះតែ​ពួកសមណព្រាហ្មណ៍ទាំងឡាយអស់នោះ ជ្រាបច្បាស់នូវហេតុកើតឡើងផងនូវ​សមណព្រាហ្មណ៍ទាំងអស់នោះ ជ្រាបច្បាស់នូវហេតុកើតឡើងផងនូវសេចកី្ដវិនាសផង នូវសេចកី្ដត្រេកអរផង នូវទោសផង នូវធម៌ជាគ្រឿងរលាស់ចេញផង សុទ្ធតែសម្រាប់កាមទាំងឡាយ តាមសេចកី្ដពិត ទើបលះបង់នូវកាមតណ្ហា បន្ទោបង់នូវសេចកី្ដក្ដៅក្រហាយព្រោះកាម ប្រាសចាកសេចកី្ដស្រេកឃា្លន មានចិត្តស្ងបរម្ងាប់ខាងក្នុង សម្រេចសម្រាន្តនៅហើយផង កំពុងសម្រេចសម្រាន្តនៅផង នឹងសម្រេចសម្រាន្តនៅផងបាន ។</p>
        <p><a class='ref km' id='km៤៨' href='#km៤៨'>៤៨</a>ក្នុងលំដាប់នោះ ព្រះមានព្រះភាគទ្រង់ឧទាននេះ ក្នុងពេលនោះថា​</p>
        <p>លាភទាំងឡាយ មានការមិនមានរោគ ប្រសើរបំផុត</p>
        <p>ព្រះនិព្វាន ជាសេចកី្ដសុខដ៏ប្រសើរ មគ្គដែលប្រកបដោយអង្គ ៨ ដ៏ក្សេម​ក្ស ក្សាន្តជាងមគ្គទាំងឡាយ សម្រាប់ដើរទៅកាន់ព្រះនិព្វាន ឈ្មោះអមគៈ ។</p>
        <p>កាលដែលព្រះមានព្រះភាគ ទ្រង់ត្រាស់យ៉ាងនេះថា បពិត្រព្រះគោតមដ៏​ចំរើន អស្ចារ្យណាស់ បពិត្រព្រះគោតមដ៏ចំរើន មិនធា្លប់កើតមានទេ ពាក្យដែលព្រះគោតមដ៏ចំរើន គ្រាស់ហើយដោយប្រពៃថា លាភទាំងឡាយ មានការមិនមានរោក ប្រសើរបំផុត ព្រះនិព្វានជាសេចកី្ដសុខដ៏ឧត្ដម បពិត្រព្រះគោតមដ៏ចំរើន សេចកី្ដនុះ ខ្ងុំព្រះអង្គសោគក៏ធា្លប់បានស្ដាប់មកអំពីពួកបរិព្វានជកជាន់ដើម ដែលជាអាចារ្យជាប្រធានលើអាចារ្យពោលថា លាភទាំងឡាយមានការមិនមានរោគ ប្រសើរបំផុត ព្រះនិញ្វនជាសេចកី្ដសុខដ៏ឧត្ដមដូច្នេះដែរ បពិត្រព្រះគោតមដ៏ចំរើន ពាក្យនេះសមគ្នាហើយ ។ ម្នាលមាគណ្ឌិយៈ ក៏ពាក្យណាដែរអ្នកធា្លប់បានស្ដាប់មកអំពីពួកបរិញ្វជកជាន់ដើម ដែលជាប្រធានលើអាចារ្យពោលថា លាភទាំងឡាយ មានការមិនមានរោគ ប្រសើរបំផុតព្រះនិញ្វន ជាសេចកី្ដសុខដ៏ឧត្ដមដូច្នេះ ពាក្យថា ការមិនមានរោគ​ នោះធើ្វដូចម្ដេច ពាក្យថា ព្រះនិញ្វននោះ ធើ្វដូចមេ្ដច ។ បានឮថា កាលព្រះមានព្រះភាគទ្រង់ត្រាស់យ៉ាងនេះហើយ មាគណ្ឌិយបរិព្វានជក ក៏ស្ទាបខ្លួនរបស់ខ្ងុំដោយដៃឯងហើយទូលថា បពិត្រព្រះគោតមដ៏ចំរើននេះឈ្មោះថា ការមិនមានរោគ នេះឈ្មោះថាព្រះនិព្វាន បពិត្រព្រះគោតមដ៏ចំរើន ឥឡូវនេះ ខ្ងុំព្រះអង្គជាអ្នកឥរោគ បានសេចកី្ដសុខឥមានអី្វមកបៀតបៀនខ្ងុំឡើយ ។ </p>
        <p><a class='ref km' id='km៤៩' href='#km៤៩'>៤៩</a>មា្នលមាគណ្ឌិយៈដូចបុរសខ្វាក់ពីកំណើតបុរសនោះមិនធ្លាប់បាន​ឃើញរូបពណ៌ខ្មៅនឹងសមិនឃើញរូបពណ៌ខៀវមិនឃើញរូបពណ៌លឿងមិនឃើញរូបពណ៌ក្រហមមិនឃើញរូបពណ៌ហង្សបាទមិនឃើញទីសើ្មនឹងមិនសើ្ម​មិនឃើញព្រះចន្រ្ទនឹងព្រះអាទិត្យ។បុរសខ្វាក់ពីកំណើតនោះឮបុរសមានភែ្នកភ្លឺ​និយាយថាអ្នកដ៏ចំរើនយីអើសំពត់សសា្អតល្អបរិសុទ្ធឥតមានមន្ទិលទេ។បុរស​ខ្លាក់ពីកំណើតនោះក៏ដើរសែ្វងរកសំពត់សបុរសម្នាក់យកសំពត់ក្រាស់ដែលធ្វើដោយរោមចៀមខ្មៅជ្រលក់ដោយម្រែងប្រេងមកបញ្ជោតបុរសនោះថានែបុរសដ៍ចំរើននេះឯងសំពត់សល្អស្អាតឥតមានមន្ទិលរបស់អ្នកឯង។បុរសខ្វាក់ពីកំណើតនោះក៍ទទួលយកសំពត់នោះលុះទទួលហើយយកទៅដណ្តប់លុះដណ្តប់ហើយក៍បញ្ចេញវាចាជាគ្រឿងរីករាយរបស់ខ្លួនថាយីអើសំពត់សស្អាតល្អបរិសុទ្ធឥតមានមន្ទិលមែន។ម្នាលមាគណ្ឌិយៈអ្នកសំគាល់សេចក្តីនោះដូចម្តេចចុះបុរសខ្វាក់ពីកំណើតនោះតើដឹងឃើញឬទេបានជាទទួលសំពត់ក្រាស់ដែលធ្វើដោយរោមចៀមខ្មៅជ្រលក់ម្រែងលាយប្រេងឯណោះលុះទទួលហើយយកមកដណ្តប់ដណ្តប់ហើយបញ្ជេញវាចាជាគ្រឿងរីករាយរបស់ខ្លួនថាយីអើសំពត់សស្អាតល្អបរិសុទ្ធឥតមានមន្ទិលមែនឬក៍ដោយជឿតាមបុរសមានភ្នែកភ្លឺទេ។បពិត្រព្រះគោតមដ៏នមិនបានឃើញទេបុរសខ្វាក់ពីកំណើតឯណោះទទួលសំពត់សាច់ក្រាស់ដែលធ្វើដោយរោមចៀមខ្មៅជ្រលក់ដោយម្រែងលាយប្រេងឯណោះលុះទទួលហើយក៏ស្លៀកដណ្តប់លុះដណ្តប់​ហើយបញ្ចេញវាចាជាគ្រឿងរីករាយរបស់ខ្លួនាយីអើសំពត់សស្អាតល្អបរិសុទ្ធឥតមានមន្ទិលមែនដោយជឿតាមបុគ្គលមានភ្នែកភ្លឺ (សេចក្តីនេះយ៉ាងណា) ម្នាល​មាគណ្ឌិយៈពួកបរិព្វាជកជាអន្យតិរ្ថិយសុទ្ធតែជាមនុស្សខ្វាក់ឥតមានចក្ខុមិនដឹង​នូវការមិនមានរោគមិនឃើញនូវព្រះនិព្វានប៉ុន្តែនាំគ្នាពោលគាថានេះថាលាភ​ទាំងឡាយមានការមិនមានរោគដ៏ប្រសើរបំផុតព្រះនិព្វានជាសុខដ៏ឧត្តម។ម្នាលមាគណ្ឌិយៈគាថានេះព្រះអហន្តសម្មាសម្ពុទ្ធទាំងឡាយជាន់ដើមបានពោលហើយថា៖</p>
        <p>លាភទាំងឡាយមានការមិនមានរោគដ៏ប្រសើរបំផុតព្រះនិព្វានជាសុខដ៏ឧត្តមមគ្គប្រកបដោយអង្គ៨ដ៏ក្សេមក្សាន្ត​ជាងមគ្គទាំងឡាយសម្រាប់ដំណើរទៅកាន់ព្រះនិព្វានឈ្មោះអមតៈ</p>
        <p>ឥឡូវនេះគាថានេះជាគាថាសម្រាប់បុថុជ្ជនតាមលំដាប់​ ។ម្នាល​មាគណ្ឌិយៈកាយនេះជារោគជាបូសជាកូនសរជាទុក្ខជាអាពាធអ្នកពោលនូវ​កាយដែលជារោគជាបូសជាកូនសរជាទុក្ខជាអាពាធនេះថាបពិត្រព្រះ​គៅតម​ដ៏ចម្រើននេះឈ្មោះថាកាមិនមានរោគនេះឈ្មោះថាព្រះនិព្វានដូច្នេះវិញ។ម្នាល​មាគណ្ឌិយៈអ្នកត្រូវ​ដឹងនូវការមិនមានរោគត្រូវឃើញនូវព្រះនិព្វានដោយចក្ខុដ៏​ប្រសើរបនាចក្ខុដ៏ប្រសើរនោះរបស់អ្នកមិនមានទេ។</p>
        <p><a class='ref km' id='km៥០' href='#km៥០'>៥០</a>យ៉ាងហ្នឹងមែនហើយខ្ញុំព្រះអង្គជ្រះថ្លាព្រះគោតមដ៏ចម្រើនហើយខ្ញុំ​ព្រះអង្គគប្បីដឹងនូវការមិនមានរោគយល់នូវព្រះនិព្វានដោយឧបាយណាសូម​ព្រះគោតមដ៏ចម្រើនសំដែងដោយឧបាយនោះដល់ខ្ញុំព្រះអង្គ។ម្នាលមាគណ្ឌិយៈដូចបុរសខ្វាក់ពីកំណើតបុរសនោះមិនឃើញរូបពណ៌ខ្មៅនិងសមិនឃើញរូប​ពណ៌ខៀវមិនឃើញរូបពណ៌លឿងមិនឃើញរូបពណ៌ក្រហមមិនឃើញរូបពណ៌​​ហង្សបាទមិនឃើញទីស្មើនិងមិនស្មើមិនឃើញរូបផ្កាយទាំងឡាយមិនឃើញព្រះ​ចន្រ្ទនិងព្រះអាទិត្យទាំងឡាយទេ។មិត្រអាមាត្យញាតិសាលោហិតរបស់បុរសខ្វាក់​ពីកំណើតនោះឲ្យពេទ្យអ្នកវះថែរក្សាពេទ្យអ្នកវះក៏បានផ្សំថ្នាំឲ្យបុរសនោះបាន​អាស្រ័យថ្នាំនោះហើយក៏មិញុំាងចក្ខុទាំងពីឲ្យកើតឡើងមិនញុំាងចក្ខុទាំងពីរ​ឲ្យ​ភ្លឺ​​ឡើងវិញបាន។ម្នាលមាគណ្ឌិយៈអ្នកសំគាល់ហេតុនោះដូចម្តេចក្រែងពេទ្យ​នោះគ្រាន់តែបានចំណែកនៃសេចក្តីលំបាកកាយនិងចង្អៀតចង្អល់ចិត្តទេឬ។បពិត្រព្រះគោតមដ៏ចម្រើនយ៉ាងហ្នឹងមែនហើយ។ម្នាលមាគណ្ឌិយៈបើតថាគត​នឹងសំដែងធម៌ដល់អ្នកថានេះជាការមិនមានរោគនេះជាព្រះនិព្វានដូច្នេះអ្នកមិន​ដឹងនូវការមិនមានរោគមិនឃើញនូវព្រះនិព្វានសេចក្តីលំបាកនោះក៏នឹងមានដល់​តថាគតសេចក្តីចង្អៀតចង្អល់នោះក៏នឹងមានដល់តថាគតមានឧបមេយ្យដូច​ពេទ្យវះដូច្នោះឯង។</p>
        <p><a class='ref km' id='km៥១' href='#km៥១'>៥១</a>យ៉ាងហ្នឹងមែនហើយខ្ញុំព្រះអង្គជ្រះថ្លាចំពោះព្រះគោតមដ៏ចម្រើនខ្ញុំ​ព្រះអង្គគប្បីឃើញនូវការមិនមានរោគនឹងព្រះនិព្វានដោយឧបាយណាសូមព្រះ​គោតមដ៏ចម្រើនសំដែងធម៌ដោយឧបាយនោះដល់ខ្ញុំព្រះអង្គចុះ។ម្នាល​មាគណ្ឌិយៈដូចបុរសខ្វាក់ពីកំណើតបុរសខ្វាក់នោះមិនឃើញរូបពណ៌ខ្មៅនិងសមិនឃើញរូបពណ៌ខៀវមិនឃញរូបពណ៌លឿងមិនឃើញរូបពណ៌ក្រហមមិនឃើញរូបពណ៌ហង្សបាទមនឃើញទីស្មើនិងមិនស្មើមិនឃើញរូបផ្កាយទាំង​ឡាយមិនឃើញព្រះចន្រ្ទនិងព្រះអាទិត្យទាំងឡាយ។បុរសខ្វាក់ពីកំណើតនោះឮ​បុរសមានភ្នែកភ្លឺនិយាយថាយីអើសំពត់សស្អាតល្អបរិសុទ្ធឥតមានមន្ទិលទេ។បុរសខ្វាក់ពីកំណើតនោះក៏ដើរទៅស្វែងរកសំពត់សបុរសម្នាក់យកសំពត់សាច់​ក្រាស់ដែលធ្វើដោយរោមចៀមខ្មៅជ្រលក់ដោយម្រែងលាយប្រេងមកបញ្ឆោត​បុរសនោះថានែបុរសដ៏ចម្រើននេះឯងជាសំពត់សល្អបរិសុទ្ធឥតមានមន្ទិលរបស់​អ្នក។បុរសខ្វាក់ពីកំណើតនោះក៏ទទួលសំពត់នោះយកមកស្លៀកដណ្តប់មិត្រ​អាមាត្យញាតិសាលោហិតរបស់បុរសនោះឲ្យពេទ្យអ្នកវះថែរក្សាពេទ្យអ្នកវះនោះ​ក៏ធ្វើថ្នាំឲ្យបុរសនោះគឺថ្នាំធ្វើឲ្យក្អួតថ្នាំបញ្ចុះថ្នាំបន្តក់ថ្នាំលាងនិងថ្នាំហិត។បុរស​ខ្វាក់ពីកំណើតនោះលុះបានអាស្រ័យថ្នាំនោះហើយក៏បានញុំាងចក្ខុឲ្យកើតឡើងបានញុំាងចក្ខុឲ្យភ្លឺឡើងវិញបានសេចក្តីពេញចិត្តណាក្នុងសំពត់សាច់ក្រាស់ដែល​ធ្វើដោយរោមចៀមខ្មៅជ្រលក់ដោយម្រែងលាយប្រេងណោះបុរសនោះក៏លះបង់​ក្នុងពេលដែលបានជាភ្នែកភ្លឺឡើងវិញបុរសដែលមានភ្នែកភ្លឺនោះក៏ទុកបុរសដែល​បញ្ឆោតនោះដោយភាពមិនមែនជាមិត្រផងដោយភាពជាសឹកសត្រូវផងឬក៏គប្បី​សំគាល់ថាត្រូវសម្លាប់ចោលក៏សឹងតែបានដោយគិតថាឱហ្ន៎ខ្លួនអាត្មាអញត្រូវ​បុរសនេះយកសំពត់ក្រាស់ដែលធ្វើដោយរោមចៀមខ្មៅជ្រលក់ដោយម្រែងលាយ​ប្រេងមកបោកបញ្ឆោតប្រលោមអស់កាលយូរហើយថានែបុរសដ៏ចម្រើននេះសំពត់សស្អាតល្អបរិសុទ្ធឥតមានមន្ទិលរបស់អ្នក (សេចក្តីនេះយ៉ាងណា​មិញ) ម្នាលមាគណ្ឌិយៈតថាគតបើនឹងសំដែងធម៌ដល់អ្នកថានេះជាការមិនមាន​រោគនេះជាព្រះនិព្វានក៏យ៉ាងដូច្នោះដែរ។អ្នកគប្បីឹងការមិនមានរោគឃើញនូវ​ព្រះនិព្វានឆន្ទរាគណាក្នុងឧបាទានក្ខន្ធទាំង៨ឆន្ធរាគនោះអ្នកលះបង់ក្នុង​ពេលដែលចក្ខុកើតឡើងដល់អ្នកមួយទៀតអ្នកត្រូវមានសេចក្តីត្រិះរិះយ៉ាងនេះថាឱហ្ន៎ចិត្តនេះបោកបញ្ឆោតប្រលោមអាត្មាអញអស់កាលយូរមកហើយបានជា​អាត្មាអញកាលដែលប្រកាន់ក៏ប្រកាន់ចំពោះរូបហ្នឹងឯងកាលដែលប្រកាន់ក៏ប្រកាន់ចំពោះវេទនាហ្នឹងឯងកាលដែលប្រកាន់ក៏ប្រកាន់ចំពោះសញ្ញាហ្នឹងឯងកាលដែលប្រកាន់ក៏ប្រកាន់ចំពោះសង្ខារហ្នឹងឯងកាលដែលប្រកាន់ក៏ប្រកាន់​ចំពោះឧបាទានជាបច្ច័យជាតិកើតឡើងព្រោះមានភពជាបច្ច័យជរាមរណៈសេចក្តីសោកខ្សឹកខ្សួលទុក្ខទោមនស្សនិងសេចក្តីខ្លោចផ្សាចិត្តកើតឡើងព្រោះ​មានជាតិជាបច្ច័យការដែលកើតឡើងនៃកងទុក្ខទាំងអស់នេះរមែងកើតឡើង​ដោយប្រការយ៉ាងនេះ។</p>
        <p><a class='ref km' id='km៥២' href='#km៥២'>៥២</a>ខ្ញុំព្រះអង្គជ្រះថ្លាចពោះព្រះគោតមដ៏ចម្រើនយ៉ាងនេះខ្ញុំព្រះអង្គលែង​​​​​​​​​​​​​​​​​​​ខ្វាក់គប្បីក្រោកអំពីអាសនៈនេះបានយ៉ាងណាសូមព្រះគោតមដ៏ចម្រើនសំដែង​ធម៌យ៉ាងនោះដល់ខ្ញុំព្រះអង្គចុះ។ម្នាលមាគណ្ឌិយៈបើដូច្នោះចូរអ្នកសេពគប់​នឹង​ពួកសប្បុរសម្នាលមាគណ្ឌិយៈកាលនាអ្នកសេពគប់និងពួកសប្បុរសហើយម្នាល​មាគណ្ឌិយៈកាលនោះអ្នកនឹងបានស្គាល់នូវព្រះសទ្ធម្មម្នាលមាគណ្ឌិយៈ​កាលណាអ្នកស្តាប់ព្រះសទ្ធម្មហើយម្នាលមាគណ្ឌិយៈកាលនោះអ្នកនឹងបាន​ប្រតិបត្តិនូវធម៌ដ៏សមគួរដល់ធម៌ម្នាលមាគណ្ឌិយៈកាលណាអ្នកប្រតិបត្តិនូវធម៌​ដ៏​សមគួរល់ធម៌ហើយម្នាលមាគណ្ឌិយៈកាលនោះអ្នកនឹងដឹងដោយខ្លួនឯងឃើញ​ច្បាស់ដោយខ្លួនឯង​ នេះជារោគនេះជាបូសនេះជាកូនសររោគបូសនិងកូនសររមែងរលត់ទៅឥតមានសេសសល់ក្នុងទីនេះការរលត់ទៅនៃភពរបស់អាត្មាអញ​នោះព្រោះរលត់ឧបាទានការរលត់ទៅនៃជាតិព្រោះរលត់ភពជរាមរណៈសេចក្តី​សោកសេចក្តីខ្សឹកខ្សួលទុក្ខទោមនស្សនិងសេចក្តីខ្លោចផ្សាចិត្តរលត់ទៅព្រោះ​រលត់ជាតិការរលត់ទៅនៃកងទុក្ខទាំងអស់នេះរមែងមានដោយប្រការយ៉ាងនេះ។</p>
        <p><a class='ref km' id='km៥៣' href='#km៥៣'>៥៣</a>កាលដែលព្រះអង្គត្រាស់យ៉ាងនេះហើយ មាគណ្ឌិយបរិព្វាន គ៏ក្រាប​បង្គំទូលព្រះមានព្រះភាគ យ៉ាងនេះថា បពិត្រព្រះគោតមដ៏ចំរើន ពីរោះណាស់ បពិត្រព្រះគោតមដ៏ចំរើន ពីរោះណាស់បពិត្រព្រះគោតមដ៏ចំរើន ធម៌ដែលព្រះ​គោតមដ៏ចំរើន ប្រកាសហើយដោយអនេកបរិយាយយ៉ាងនេះ ( ភ្លឺច្បាស់ណាស់ )​ដូចជាគេផ្លាររបស់ដែលផ្កាប់ ឬដូចជាគេបើកបង្ហាញរបស់ដែលបិទបាំងទុក ឬប្រាប់ផ្លូវដល់មនុស្សវងេ្វងទិស ពុំនោះសោត ដូចជាទ្រោលប្រទីបបំភ្លឺក្នុងទីងងឹតដោយគិតថា មនុស្សដែលមានភ្នែកភ្លឺ រមែងមើលឃើញរូបទាំងឡាយខ្ងុំព្រះ​អង្គនោះ សូមដល់នូវព្រះគោតមដ៏ចំរើនផង គួរបានឧបសម្បទាក្នុងសំណាក់ព្រះ​គោតមដ៏ចំរើន ។ ម្នាលមាគណ្ឌិយៈ បុគ្គលណាធ្លាប់ជាអន្យតិរិ្ថយមកពីមុន ប្រាថា្នឧបសម្បទាក្នុងធម្មវិន័យនេះបុគ្គលនោះ ត្រូវនៅបរិវាទអស់ ៤ ខៃសិន លុះកន្លង ៤ ខែហើយ ពួកភក្ខុដែលមានចិត្តប្រារព្ធហើយ ឲ្យបព្វជា្ជ ឧបសម្បទា​ ដើមី្ប​ភាពជាភក្ខុបាន មួយទៀត បែបភាពរបស់បុគ្គលផេ្សងគ្នា ( ការដែលនៅបរិវាសឬមិននៅបរិវាស ) ក្នុងដំណើរនេះ តថាគតដឹងច្បាស់ហើយ ។ បពិត្រព្រះអង្គដ៏ចំរើន​ ប្រសិនបើបុគ្គលធ្លាប់ជាអន្យត្ថរយមកពីមុន ប្រាថា្នបព្វជា្ជប្រាថា្នឧបសម្បទាក្នុងធម្មវិន័យនេះ ត្រូវនៅបរិវាសឲ្យអស់ ៤ ខែសិន លុះកន្លង ៤​ ខែហើយ ពួកភិក្ខុ​ដែលមានចិត្តប្រារព្ធហើយ ឲ្យបព្វជា្ជ ឧបសម្បទាបាន ខ្ងុំព្រះអង្គនឹងនៅបរិវាសឲ្យ​អស់ ៤ ឆាំ្ន លុះកន្លង ៤ ឆាំ្នហើយ សូមឲ្យភិក្ខុដែលមានចិត្តបា្ររព្វហើយ ឲ្យបព្វជា្ជ ឧបសម្បទាដើមី្បភាពជាភិក្ខុចុះ ។ មាគណ្ឌិយបរិព្វាជក បាននូវបព្វជា្ជ បាននូវឧបសម្បទា ក្នុងសំណាក់នៃព្រះមានព្រះភាគ ។ លុះមាគណ្ឌិយៈមានអាយុ ឧបសម្បទាហើយមិនយូរប៉ុន្មាន ក៏ចៀសចេញទៅតែម្នាក់ឯងជាអ្នកមិនប្រមាទព្យាយាមដុតកំដៅកិលេស បញ្ជូនចិត្តទៅកាន់ព្រះនិព្វានមិនប៉ុន្មាន ក៏បានធើ្វឲ្យ​ជាក់ច្បាស់ ដោយប្រាថា្នក៏ឧត្ដមដោយខ្លួនឯងក្នុងបច្ចុប្បន្ននូវគុណវិសេសដ៏ប្រសើរ ដ៏ជាទីបំផុតនៃព្រហ្មចរិយៈ ដែលពួកកុលបុត្រចេញចាកផ្ទះដោយប្រពៃ ហើយបួសក្នុងភេទនៃបុគ្គលមិនមានផ្ទះដើមី្បសេចកី្ដត្រូវការហើយសម្រេចសម្រាន្តនៅ បានដឹងច្បាស់ថាជាតិអស់ហើយ ព្រហ្មចរិយធម៌បាននៅចប់ហើយ កិច្ចដែលគួរធើ្វបានធើ្វស្រេចហើយកិច្ចដទៃដើមី្បកិច្ចនេះទៀតមិនមានឡើយ ។ បណា្ដព្រះអរហន្តទាំងឡាយ មាគណ្ឌិយៈ មានអាយុ ក៏បានជាព្រះអរហន្តមួយអង្គដែរ ។</p>
        <p>ចប់ មាគណ្ឌិយសូត្រ ទី ៥ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>