<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn2.22' lang='km'>
        <header>
            <ul>
            </ul>
            <h1>ខេមសូត្រ​ ទី​ ២</h1>
        </header>
        <p><a class='ref km' id='km២៨៣' href='#km២៨៣'>២៨៣</a>ខេមទេវបុត្ត​ ឋិតនៅក្នុងទីសមគួរហើយ ក៏ពោលគាទាំងនេះ ក្នុងសំ ណាក់នៃព្រះមានព្រះភាគថា</p>
        <p>កម្មដ៏លាមកណា មានផលក្ដៅផ្សា ពួកជនពាល ឥតប្រាជ្ញា មានខ្លួនដូចជាសត្រូវ​ រមែងប្រព្រឹត្តធ្វើនូវកម្មដ៏លាមក (នោះ) បុគ្គលធ្វើកម្មណាហើយ តែងក្ដៅតាមក្នុងខាងក្រោយ (ឬ) បុគ្គល មានមុខទទឹកដោយទឹកភ្នែក ស្រែកយំ ទទួលផលនៃកម្មណា កម្មដែលបុគ្គលធ្វើហើយនោះ មិនប្រពៃទេ បុគ្គល ធ្វើកម្មណាហើយ មិនក្ដៅតាមក្នុងខាងក្រោយ (ឬ) បុគ្គលមានសេចក្ដីត្រេកអរ មានចិត្តល្អ ទទួលផលនៃកម្មណា កម្មដែលបុគ្គលធ្វើហើយនោះ ជាកម្មប្រពៃ បុគ្គលដឹងនូវកម្មណា ដែលជាប្រយោជន៍ដល់ខ្លួន ត្រូវតែធ្វើកម្មនោះ ជាមុនឲ្យហើយ ជាប្រាជ្ញដែលមានប្រាជ្ញា មានសេចក្ដីប្រឹងប្រែង មិនត្រូវធ្វើកម្មដោយគំនិត ដូចជាអ្នកបររទេះឡើយ អ្នកបររទេះ តែងលះបង់ផ្លូវស្មើ លះបង់ផ្លូវធំចេញ​ ហើយបរឡើងលើផ្លូវមិនស្មើវិញ រមែងបាក់ភ្លៅរទេះ ហើយសញ្ជប់សញ្ជឹង យ៉ាងណាមិញ​ ឯបុគ្គលខ្លៅ តែងគេចចេញអំពីកុសលធម៌ហើយ ប្រព្រឹត្តតាមអកុសលធម៌វិញ​ ក៏រមែងដល់នូវមាត់នៃមច្ចុ ហើយសញ្ជប់សញ្ជឹង ​ដូចជាអ្នកបររទេះបាក់ភ្លៅរទេះ យ៉ាងនោះឯង ។​</p>
        <footer>
            <p>Copyright and other metadata goes here.</p>
        </footer>
    </article>
</body>
</html>