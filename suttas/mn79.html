<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn79' lang='km'>
        <header>
            <ul>
            </ul>
            <h1>ចូឡសកុលុទាយិសូត្រទី៩</h1>
        </header>
        <p><a class='ref km' id='km១២៨' href='#km១២៨'>១២៨</a>ខ្ញុំបានស្តាប់មកយ៉ាងនេះ។ សម័យមួយព្រះមានព្រះភាគទ្រង់គង់នៅក្នុង​វត្ត​វេឡុវ័នជាកលន្ទកនិវាបស្ថានជិតក្រុងរាជគ្រឹះ។ សម័យនោះឯងបិរព្វាជកឈ្មោះ​សកុលុទាយិនៅអាស្រ័យក្នុងបរិព្វាជការាមឈ្មោះមោរនិវាបៈជាមួយនឹងបរិព្វាជក​បរិស័ទច្រើននាក់។ គ្រានោះព្រះមានព្រះភាគទ្រង់ស្បង់ប្រដាប់បាត្រនឹងចីវរក្នុង​បុព្វណ្ហសម័យទ្រង់ស្តេចចូលទៅក្នុងក្រុងរាជគ្រឹះដើម្បីបិណ្ឌបាតនៅព្រឹកណាៈស់​នៅឡើយបើដូច្នោះគួរតែតថាគតចូលទៅរកសកុលុទាយិបរិពា្វជកឯបរិព្វាជការាម​ឈ្មោះមោរនិវាបៈសិន។ ព្រះមានព្រះភាគក៏ទ្រង់ស្តេចចូលទៅរកបិរព្វាជការាមឈ្មោះមោរនិវាបៈ។</p>
        <p><a class='ref km' id='km១២៩' href='#km១២៩'>១២៩</a>សម័យនោះឯងសកុលុទាយិបរិព្វាជកអង្គុយជាមួយនឹងបរិព្វាជក​បរិស័ទច្រើននាក់ដែលកំពុងបន្លឺសម្លេងខ្ពស់សម្លេងខ្លាំងនិយាយតិរច្ឆានកថាជាច្រើន​ប្រការគឺនិយាយអំពីស្តេច។បេ។និយាយអំពីសេចក្តីវិនាសនឹងសេចក្តី​ចម្រើនដែលជាហេតុឥតប្រយោជន៍ថាដូច្នេះខ្លះ។ សកុលុទាយិបរិព្វាជកបានឃើញ​ព្រះមានព្រះភាគកំពុងស្តេចមកអំពីចម្ងាយលុះឃើញហើយក៏បញ្ឈប់បរិស័ទរបស់​ខ្លួនថាចូរអ្នកដ៏ចម្រើនទាំងឡាយមានសម្លេងតិចៗចូរអ្នកដ៏ចម្រើនទាំងឡាយកុំមាត់​អ្វីឡើយដ្បិតព្រះសមណគោតមនេះនិមន្តមកឯព្រះសមណគោតមមានអាយុនោះជាអ្នកត្រូវការតែនឹងសម្លេងតិចពោលសរសើរសម្លេងតិចធ្វើដូចម្តេចឲ្យតែលោកដឹង​ថាបរិស័ទមានសម្លេងតិចហើយសម្គាល់ថាគួរចូលមក។ ពួកបរិព្វាជកទាំងនោះក៏​នៅស្ងៀម។ លំដាប់នោះព្រះមានព្រះភាគទ្រង់ស្តេចចូលទៅរកសកុលុទាយិ-​បរិព្វាជក។ សកុលុទាយិបរិព្វាជកក៏ក្រាបបង្គំទូលព្រះមានព្រះភាគដូច្នេះថាបពិត្រ​ព្រះអង្គដ៏ចម្រើនសូមព្រះមានព្រះភាគទ្រង់ស្តេចមកចុះបពិត្រព្រះអង្គដ៏ចម្រើនដំណើរស្តេចមកនៃព្រះមានព្រះភាគជាការប្រពៃហើយបពិត្រព្រះអង្គដ៏ចម្រើនព្រះ​មានព្រះភាគបម្រុងនឹងធ្វើដំណើរមកក្នុងទីនេះអស់កាលយូរហើយបពិត្រព្រះអង្គ​ដ៏ចម្រើនសូមព្រះមានព្រះភាគនិមន្តគង់ចុះអាសនៈនេះខ្ញុំព្រះអង្គបានក្រាលហើយ។ ព្រះមានព្រះភាគក៏ទ្រង់គង់លើអាសនៈដែលគេក្រាលថ្វាយ។ សកុលុទាយិបរិព្វា​ជកកាន់យកអាសនៈដ៏ទាបមួយ​ អង្គុយក្នុងទីដ៏សមគួរ។ លុះសកុលុទាយិបរិព្វាជក​អង្គុយក្នុងទីដ៏សមគួរហើយទើបព្រះមានព្រះភាគទ្រង់ត្រាស់យ៉ាងនេះថាម្នាល​ឧទាយិអ្នកអង្គុយប្រជុំគ្នានិយាយពីរឿងអ្វីអម្បាញ់មិញនេះចុះពាក្យដូចម្តេចដែល​អ្នកទាំងឡាយធ្វើឲ្យដាច់ពាក់កណ្តាលទៅ។</p>
        <p><a class='ref km' id='km១៣០' href='#km១៣០'>១៣០</a>សកុលុទាយិក្រាបបង្គំទូលថាបពិត្រព្រះអង្គដ៏ចំរើនពាក្យដែលខ្ញុំព្រះ​អង្គទាំងឡាយប្រជុំគ្នានិយាយអម្បាញ់មិញនេះលើកទុកសិនបពិត្រព្រះអង្គដ៏ចំរើនពាក្យនុ៎ះមិនមែនជាការក្រដល់ព្រះអង្គដ៏ចំរើនពាក្យនុ៎ះមិនមែនជាការក្រដល់ព្រះ​អង្គទេសូមទ្រង់ព្រះសណ្ដាប់ជាងខាងក្រោយចុះបពិត្រព្រះអង្គដ៏ចំរើនកាលដែលខ្ញុំ​ព្រះអង្គមិនទាន់ចូលទៅជិតបរិស័ទនេះបរិស័ទនេះក៏អង្គុយនិយាយតែតិរចា្ឆនកថា​ប្រការបពិត្រព្រះអង្គដ៏ចំរើនលុះតែកាលដែលខ្ញុំព្រះអង្គចូលទៅជិតបរិស័ទនេះទើបបរិស័ទនេះអង្គុយមើលមុខខ្ញុំព្រះអង្គនិយាយថាបពិត្រឧទាយិយើងទាំងឡាយ​ចាំស្ដាប់ធម៌ដែលព្រះសមណគោតមនឹងសំដែងដល់យើងទាំងឡាយ។ បពិត្រ​ព្រះ​អង្គដ៏ចំរើនកាលដែលព្រះមានព្រះភាគទ្រង់ស្ដេចចូលមករកបរិស័ទនេះខ្ញុំព្រះអង្គ​នឹងចូលទៅដែរដិ្បតបរិស័ទនេះកំពុងតែអង្គុយមើលព្រះភក្រ្ដព្រះមានព្រះភាគ​ដោយគិតថាយើងទាំងឡាយចាំស្ដាប់ធម៌ដែលព្រះមានព្រះភាគនឹងសំដែងដល់​យើងទាំងឡាយ។ ព្រះអង្គត្រាស់ថាម្នាលឧទាយិបើដូច្នោះចូរអ្នកតាំងផើ្ដមប្រស្នា​នោះមកតថាគតនឹងសំដែងតបតាមហេតុក្នុងប្រស្នានុ៎ះ។</p>
        <p><a class='ref km' id='km១៣១' href='#km១៣១'>១៣១</a>សកុលុទាយិក្រាបបង្គំទូលថាបពិត្រព្រះអង្គដ៏ចំរើនពីថ្ងៃមុនៗមាន​បុគ្គលជាអ្នកដឹងសព្វឃើញសព្វដឹងច្បាស់នូវញាណឬទស្សនៈឥតសេសសល់និយាយថាកាលខ្ញុំដើរក្ដីឈរក្ដីដេកលក់ក្ដីរលឹកកី្ដញាណទស្សនៈប្រាកដឡើង​រឿយៗមិនដាច់បុគ្គលនោះកាលដែលខ្ញុំព្រះអង្គសួរប្រស្នាប្រារព្ធទីបំផុតខាងដើមត្រឡាប់ជាគេចកែពាក្យដ៏ទៃដោយពាក្យដ៏ទៃយកពាក្យខាងក្រៅមកបន្លែបន្លប់ហើយសំដែងសេចក្ដីក្រោធសេចកី្ដប្រទូស្តនឹងសេចកី្ដអាក់អន់ចិត្តឲ្យប្រាកដឡើង​បពិត្រព្រះអង្គដ៏ចំរើនខ្ញុំព្រះអង្គក៏កើតសតិឡើងព្រោះប្រារព្ធចំពោះព្រះមានព្រះ​ភាគថាឪមានតែព្រះមានព្រះភាគឪមានតែព្រះសុគតទើបព្រះអង្គឈ្លាសវៃចំពោះ​ធម៌ទាំងនេះ។ ព្រះអង្គត្រាស់ថាម្នាលឧទាយិចុះបុគ្គលណាជាអ្នកដឹងសព្វឃើញ​សព្វដឹងច្បាស់នូវញាណទស្សនៈឥតសេសសល់និយាយថាកាលខ្ញុំដើរកី្ដឈរកី្ដដេកលក់កី្ដរលឹកក្ដីញាណទស្សនៈក៏ប្រាកដឡើងរឿយៗមិនដាច់បុគ្គលនោះកាល​ដែលអ្នកបានសួរប្រស្នាទីបំផុតខាងដើមក៏ត្រឡប់ជាគេចកែពាក្យដ៏ទៃដោយពាក្យ​ដ៏ទៃដោយពាក្យដ៏ទៃយកពាក្យខាងក្រៅមកបន្លែបន្លប់ហើយសំដែងនូវសេចកី្ដ​ក្រោធសេចកី្ដប្រទូស្តនឹងសេចកី្ដអាក់អន់ចិត្តឲ្យប្រាកដឡើង។ សកុលុទាយិក្រាបបង្គំ​ទូលថានិគ្រស្ថនាដបុត្រព្រះអង្គ។</p>
        <p><a class='ref km' id='km១៣២' href='#km១៣២'>១៣២</a>ព្រះអង្គត្រាស់ថាម្នាលទឧយិបុគ្គលណាមួយរលឹកឃើញបុព្វេនិវាសមានច្រើនប្រការគឺរលឹកឃើញបុព្វេនិវាសមានច្រើនប្រការគឺរលឹក​ឃើញ​ជាតិ១ជាតិ​ ២។បេ។រលឹកឃើញបុព្វេនិវាសមានច្រើនប្រការព្រម​ទាំង​អាការ​ព្រមទាំងឧទ្ទេសដោយប្រការដូច្នេះ ( បើ ) បុគ្គលនោះសួរប្រស្នានឹង​តថាគតប្រារព្ធទីបំផុតខាងដើមតថាគតក៏សួរប្រស្នានឹងបុគ្គលនោះប្រារព្ធទីបំផុត​ខាង​ដើម​ដែរបុគ្គលនោះប្រារព្ធទីបំផុតខាងដើមធ្វើចិត្តត​ថាគត​​ឲ្យ​រី​ករាយ​ដោយការដោះប្រស្នាបានតថាគតក៏ប្រារព្ធទីបំផុតខាងដើម ​ធើ្វចិត្តបុគ្គលនោះឲ្យរីករាយដោយការដោះស្រាយប្រស្នាបានដែរបុគ្គលណាមួយ​មានទិព្វចក្ខុបរិសុទ្ធកន្លងចក្ខុរបស់មនុស្សសាម័ញ្ញឃើញសត្វទាំងឡាយដែលច្បុតដែលកើតថោកទាបខ្ពង់ខ្ពស់មានសម្បុរល្អសម្បុរអាក្រក់មានគតិល្អគិតអាក្រក់។បេ។ក៏ដឹងច្បាស់នូវពួកសត្វដែលទៅតាមយថាកម្ម ( បើ ) បុគ្គលនោះសួរប្រស្នានឹង​តថាគតប្រារព្ធទីបំផុតខាងចុងតថាគតសួរប្រស្នានឹងបុគ្គលនឹងបុគ្គលនោះប្រារព្ធទី​បំផុតខាងចុងដែរបុគ្គលនោះប្រារព្ធទីបំផុតខាងចុងធើ្វចិត្តតថាគតនោះឲ្យរីករាយដោយការដោះប្រស្នាបានដែរប៉ុន្តែណ្ហើយចុះឧទាយិទីបំផុតខាងដើមលើកទុកទី​បំផុតខាងចុងក៏លើកទុកចុះតថាគតនឹងសំដែងធម៌ដល់អ្នកកាលបើទីបំផុតខាងដើម​នេះមានទីបំផុតខាងចុងនេះក៏មានទីបំផុតខាងចុងនេះកើតឡើងបានព្រោះទីបំផុត​ខាងដើមនេះកើតឡើងកាលបើទីបំផុតខាងដើមនេះមិនមានទីបំផុតខាងចុងនេះក៏​មិនមានទីបំផុតខាងដើមនេះមិនមានទីបំផុតខាងចុងនេះក៏មិនមានទីបំផុតខាងចុង​នេះរលត់ទៅព្រោះទីបំផុតខាងដើមនេះរលត់ទៅ។ សកុលុទាយិក្រាបបង្គំទូលថាបពិត្រព្រះអង្គដ៏ចំរើនខ្ញុំព្រះអង្គមិនអាចរលឹកឃើញបុព្វេវាសនោះតាមកំណត់ដែល​ខ្ញុំព្រះអង្គត្រូវឃើញច្បាស់ថាដោយអត្តភាពនេះព្រមទាំងអាការព្រមទាំងឧទ្ទេសដោយប្រការដូច្នោះបានទេខ្ញុំព្រះអង្គនឹងរលឹកឃើញបុព្វេវាសច្រើនប្រការគឺរលឹក​ឃើញជាតិ​ ១ជាតិ២ជាតិ៣។បេ។នឹងរកឃើញបុព្វេនិវាសមានច្រើនប្រការព្រម​ទាំងអាការព្រមទាំងឧទ្ទេសដោយប្រការដូច្នេះដូចជាព្រះដូចជាព្រះមានព្រះភាគ​ដូចម្ដេចបានបពិត្រព្រះអង្គដ៏ចំរើនឥឡូវនេះសូមី្បតែបង្សុបិសាច (បិសាចដែលកើត​ក្នុងទីស្មោកគ្រោក ) ក៏ខ្ញុំព្រះអង្គមើលមិនឃើញផងចុះនឹងឲ្យខ្ញុំព្រះអង្គរលឹកឃើញ​ពួកសត្វដែលច្យុតដែលកើតថោកទាបខ្ពង់ខ្ពស់មានសម្បុរល្អសម្បុរអាក្រក់មាន​គិតល្អគិតអាក្រក់។បេ។ដឹងច្បាស់នូវសត្វទាំងឡាយដែលទៅតាមយថាកម្មដោយទិព្វចក្ខុបរិសុទ្ធកន្លងចក្ខុរបស់មនុស្សសាមីញ្ញដូចជាព្រះមានព្រះភាគដូចម្ដេចបានបពិត្រអង្គដ៏ចំរើនពាក្យដែលព្រះអង្គបានត្រាស់នឹងខ្ញុំព្រះអង្គយ៉ាងនេះ​ថាម្នាលឧទាយិណ្ហើយចុះទីបំផុតខាងដើមលើកទុកចុះតថាគតសំដែងធម៌ដល់អ្នក​កាលបើទីបំផុតខាងដើមនេះមានទីបំផុតខាងចុងនេះក៏មានទីបំផុតខាងចុងនេះ​កើតឡើងបានព្រោះទីបំផុតខាងដើមនេះកើតឡើងកាលបើទីបំផុតខាងដើមនេះមិន​មានទីបំផុតខាងចុងនេះក៏មិនមានទីបំផុតខាងចុងនេះក៏មិនមានទីបំផុតខាងចុង​នេះរលត់ទៅព្រោះទីបំផុតខាងដើមនេះរលត់ទៅដូច្នេះឥឡូវពាក្យនោះមិនទាន់​ប្រាកដដល់ខ្ញុំព្រះអង្គដោយលើសលន់ពន់ប្រមាណនៅឡើយទេបពិត្រព្រះអង្គដ៏​ចំរើនខ្ញុំព្រះអង្គប្រាកដជានឹងធើ្វព្រះហឫទ័យនៃព្រះមានព្រះភាគឲ្យរីករាយដោយ​សារការដោះប្រស្នាក្នុងលទិ្ធអាចារ្យជារបស់ខ្លួនបាន។</p>
        <p><a class='ref km' id='km១៣៣' href='#km១៣៣'>១៣៣</a>ព្រះអង្គត្រាស់ថាម្នាលឧទាយិហេតុដូចម្ដេចដែលមានក្នុងលទិ្ធ​អាចារ្យជារបស់ខ្លួននៃអ្នក។ សកុលុទាយិក្រាបបង្គំទូលថាបពិត្រព្រះអង្គដ៏ចំរើនខ្ញុំ​ព្រះអង្គមានសេចកី្ដត្រិះរិះក្នុងលទិ្ធអាចារ្យជារបស់ខ្លួនយ៉ាងនេះថានេះពន្លឺដ៏ឧត្ដម។ ព្រះអង្គត្រាស់ថាការណ៍ដែលអ្នកត្រិះរិះក្នុងលទិ្ធអាចារ្យជារបស់ខ្លួនយ៉ាងនេះថានេះជាពន្លឺដ៏ឧត្តមនេះជាពន្លឺដ៏ឧត្តមចុះពន្លឺដ៏ឧត្តមនោះតើដូចម្ដេច។ សកុលុទាយិ​ក្រាបបង្គំទូលថាបពិត្រព្រះអង្គដ៏ចំរើនពន្លឺណាដែលរកពន្លឺប្រសើរជាងឧត្តមជាង​គ្មានពន្លឺនោះជាពន្លឺដ៏ឧត្តម។ ព្រះអង្គត្រាស់ថាម្នាលឧទាយិពន្លឺដែលរកពន្លឺដ៏ទៃ​ប្រសើរជាងឧត្តមជាងគ្មាននោះតើដូចម្ដេច។ សកុលុទាយិក្រាបបង្គំទូលថាបពិត្រ​នោះទើបជាពន្លឺដ៏ឧត្តម។</p>
        <p><a class='ref km' id='km១៣៤' href='#km១៣៤'>១៣៤</a>ព្រះអង្គត្រាស់ថាម្នាលឧទាយិវាចារបស់អ្នកនុ៎ះផ្សាយទៅវែងពេក​ណាស់ព្រោះអ្នកពោលថាពន្លឺដែលរកពន្លឺដ៏ទៃប្រសើរជាងឧត្តមជាងគ្មានពន្លឺនោះ​ទើបជាពន្លឺដ៏ឧត្តមដូចច្នេះផងទាំងមិនកំណត់នូវពន្លឺនោះផង។ ម្នាលឧទាយិដូច​បុរសនិយាយយ៉ាងនេះថាខ្ញុំប្រាថ្នាចង់បាននាងជនបទកល្យាណីក្នុងជនបទនេះ។ ពួកអ្នកផងសួរបុរសនេះយ៉ាងនេះថានែបុរសដ៏ចំរើនអ្នកប្រាថ្នាចង់បាននាងជនបទ​កល្យាណីណាអ្នកស្គាល់នាងជនបទកល្យាណីនោះថាជាក្សត្រីឬព្រាហ្មណីជាវេស្សី​ឬសុទ្ទីដែរឬ។ បុរសនោះដែលអ្នកផងសួរដូច្នេះក៏ឆ្លើយតបវិញថាខ្ញុំមិនស្គាល់ទេ។ អ្នកផងសួរបុរសនោះទៀតថានែបុរសដ៏ចំរើនអ្នកប្រាថ្នាចង់បាននាងជនបទ​កល្យាណីណាអ្នកស្គាល់នាងបទកល្យាណីនោះថាមានជាតិយ៉ាងនេះមានគោត្រ​យ៉ាងនេះ។ បេ។ ខ្ពស់ឬទាបឬកណ្ដាលសម្បុរខ្មៅឬខ្មៅស្រអែមឬសម្បុរសណ្ដែក​បាយនៅក្នុងស្រុកនិគមនឹងគរឯណោះដែរឬទេ។ បុរសនោះដែលគេសួរដូច្នេះក៏​ឆ្លើយតបថាខ្ញុំមិនស្គាល់ទេ។ ជនទាំងឡាយនិយាយនឹងបុរសនោះយ៉ាងនេះថានែ​បុរសដ៏ចំរើនអ្នកមិនដែលស្គាល់មិនដែលឃើញនាងជនបទកល្យាណីណាសោះហើយស្រាប់តែប្រាថ្នាចង់បាននាងនោះឬ។ បុរសនោះដែលអ្នកសួរដូច្នេះក៏ឆ្លើយតប​ថាបាទ។ ម្នាលឧទាយិអ្នកចូលចិត្តសេចកី្ដនោះដូចម្ដេចកាលបើឃើញយ៉ាងនេះពាក្យរបស់បុរសនោះក្រែងយកជាការមិនបានទេដឹង។ សកុលុទាយិក្រាបបង្គំទូល​ថាពិតមែនហើយព្រះអង្គកាលបើឃើញយ៉ាងនេះពាក្យរបស់នោះយកជាការពុំបាន​ទេ។ ព្រះអង្គត្រាស់ថា​ ម្នាលឧទាយិអ្នកនិយាយថាបពិត្រព្រះអង្គដ៏ចំរើនពន្លឺណា​ដែលរកពន្លឺដទៃប្រសើរជាងឧត្តមជាងគ្មានពន្លឺនោះទើបជាពន្លឺដ៏ឧត្តមដូច្នេះផងទាំងមិនកំណត់នូវពន្លឺនោះផងក៏យ៉ាងនោះឯង។ សកុលុទាយិបង្គំទូលថាបពិត្រ​ព្រះអង្គដ៏ចំរើនកែវមណីនឹងកែវពៃទូរ្យមានពន្លឺល្អមានជ្រុង៨ដែលជាងឆ្នៃល្អ​ហើយដាក់លើសំពត់កម្ពលមានពណ៌លឿងរមែងច្រាលរន្ធាលយ៉ាងណាអត្តា​បន្ទាប់មរណៈទៅក៏មានពន្លឺឥតមានរោគយ៉ាងនោះដែរ។</p>
        <p><a class='ref km' id='km១៣៥' href='#km១៣៥'>១៣៥</a>ព្រះអង្គត្រាស់ថាម្នាលឧទាយិអ្នកចូលចិត្តសេចកី្ដនោះដូចម្ដេចកែវ​មណីនឹងកែវពែទូរ្យដែលមានពន្លឺល្អមានជ្រុង៨ដែលជាងឆ្នៃល្អហើយដាក់លើ​សំពត់កម្ពលមានពណ៌លឿងរមែងភ្លឺច្រាលរន្ទាលនឹងអម្ពិលអមែ្ពកដែលជាកិមិជាតិ​ក្នុងវេលាប់ងងឹតអព្វបណ្ដាយពន្លឺទាំងពីរនេះតើពន្លឺណាភ្លឺជាងប្រសើរជាង។ សកុលុទាយិក្រាបបង្គំទូលថាបពិត្រព្រះអង្គដ៏ចំរើនក្នុងវេលាយប់ងងឹតអព្ចបណ្ដាពន្លឺទាំងពីរនេះពន្លឺអម្ពិលអម្ពែកដែលជាកិមិជាតិប្រសើរជាង។</p>
        <p><a class='ref km' id='km១៣៦' href='#km១៣៦'>១៣៦</a>ព្រះអង្គត្រាស់ថាម្នាលឧទាយិអ្នកចូលចិត្តសេចកី្ដនោះដូចម្ដេចអម្ពិលអម្ពែកដែលជាកិមិជាតិក្នុងវេលាយប់ងងឹតតអព្វនឹងប្រទីបប្រេងក្នុងវេលា​យប់ង​ងឹតអព្វបណ្ដាពន្លឺទាំងពីរនេះពន្លឺណាភ្លឺជាងប្រសើរជាង។ សកុលុទាយិក្រាបបង្គំទូលថាបពិត្រព្រះអង្គដ៏ចំរើនក្នុងវេលាយប់ងងឹតអព្ចបណ្ដាពន្លឺទាំងពីរ​នេះប្រទីបប្រេងភ្លឺជាងប្រសើរជាង។</p>
        <p><a class='ref km' id='km១៣៧' href='#km១៣៧'>១៣៧</a>ព្រះអង្គត្រាស់ថាម្នាលឧទាយិអ្នកចូលចិត្តសេចកី្ដនោះដូចម្ដេចប្រទ័យប្រេងក្នុងវេលាយប់ងងឹតអព្ចនឹងគំនរភ្លើងធំក្នុងវេលាយប់ងងឹតអព្ចបណ្ដា​ពន្លឺណាភ្លឺជាង​ ប្រសើរជាង។ សកុលុទាយិក្រាបបង្គំទូលថាបពិត្រព្រះអង្គដ៏ចំរើនក្នុងវេលាយប់ងងឹតអព្ចបណ្ដាពន្លឺគំនរភ្លើងធំភ្លឺជាងប្រសើរជាង។</p>
        <p><a class='ref km' id='km១៣៨' href='#km១៣៨'>១៣៨</a>ព្រះអង្គត្រាស់ថាម្នាលឧទាយិអ្នកចូលចិត្តសេចកី្ដនោះដូចម្ដេចគំនរ​ភ្លឺក្នុងវេលាយប់ងងឹតអព្ចនឹងផ្ដាយព្រឹកក្នុងកាលដែលមេឃស្វាងភ្លៀងខ្ពស់ស្រឡះ​អំពីពពកទៀបបច្ចូសសម័យនៃរាត្រីបណ្ដាពន្លឺទាំងពីរនេះពន្លឺណាភ្លឺជាងប្រសើរ​ជាង។ សកុលុទាយិក្រាបបង្គំទូលថាបពិត្រព្រះអង្គដ៏ចំរើនបណ្ដាពន្លឺទាំងពីរនេះប​ ពន្លឺផ្កាយព្រឹកក្នុងកាលដែលមេឃស្វាងភ្លៀងខ្ពស់ស្រឡះអំពីពពកទៀបបច្ចូស​សម័យនៃរាត្រីនេះភ្លឺជាងប្រសើរជាង។</p>
        <p><a class='ref km' id='km១៣៩' href='#km១៣៩'>១៣៩</a>ព្រះអង្គត្រាស់ថា ម្នាលឧទាយិ អ្នកចូលចិត្តសេចកី្ដនោះដូចម្ដេច ផ្កាយព្រឹកក្នុងកាលដែលមេឃស្វាងភ្លៀង ខ្ពស់ស្រឡះអំពីពពក ទៀបបច្ចូសសម័យនៃរាត្រី នឹងព្រះចន្រ្ទក្នុងវេលាពាក់កណ្ដាលអធ្រាត្រមិនទាន់ជ្រេ ក្នុងកាលដែលមេឃ​ស្វាងភ្លៀង ខ្ពស់ស្រឡះអំពីពពក នាថ្ងៃឧបោសថ ១៥ កើត បណ្ដាពន្លឺទាំងពីរនេះ ពន្លឺណាភ្លឺជាងប្រសើរជាង ។ សកុលុទាយិ ក្រាបបង្គំទូលថា បពិត្រព្រះអង្គដ៍ចំរើន បណ្តាពន្លឺទាំងពីរនេះ ពន្លឺព្រះចន្រ្ទ ក្នុងវេលាពាក់កណ្តាលអធ្រាត្រមិនទាន់ជ្រេ ក្នុង កាលដែលមេឃស្វាងភ្លៀង ខ្ពស់ស្រឡះអំពើពពកនាថ្ងៃឧបោសថ១៥ កើត នេះភ្លឺជា ង ប្រសើរជាង ។</p>
        <p><a class='ref km' id='km១៤០' href='#km១៤០'>១៤០</a>ព្រះអង្គត្រាស់ថាម្នាលឧទាយិអ្នកចូលចិត្តសេចក្តីនោះដូចម្តេចព្រះចន្រ្ទក្នុងវេលាពាក់កណ្តាលអធ្រាត្រមិនទាន់ជ្រេក្នុងកាលដែលមេឃស្វាងភ្លៀងខ្ពស់ស្រឡះអំពីពពកនាថ្ងៃឧបោសថ១៥កើតនឹងព្រះអាទិត្យក្នុងវេលាថ្ងៃត្រង់មិនទាន់ជ្រេរក្នុងកាលដែលមេឃស្វាងភ្លៀងខ្ពស់ស្រឡះអំពីពពកក្នុងសរទសសម័យនាខែខាងចុងនៃវស្សានរដូវបណ្តាពន្លឺទាំងពីរនេះពន្លឺណាភ្លឺជាងប្រសើរជាង។ សកុលុទាយិក្រាបបង្គំទូលថាបព្រិតព្រះអង្គដ៍ចំរើនបណ្តាពន្លឺទាំងពីរនេះពន្លឺព្រះអាទិត្យក្នុងវេលាថ្ងៃត្រង់មិនទាន់ជ្រេក្នុងកាលដែលមេឃស្វាងភ្លៀងខ្ពស់ស្រឡះអំពីពពកក្នុងសរទសសម័យនាខែជាខាងចុងនៃវស្សានរដូវពន្លឺនេះភ្លឺជាងប្រសើរជាង។ ម្នាលឧទាយិពួកទេវតាដែលមិនបាច់ប្រើពន្លឺព្រះចន្ទ្រនឹងព្រះអាទិត្យនេះមានច្រើន​ក្រៃលែងច្រើនតថាគតក៏ស្គាល់ច្បាស់នូវទេវតាទាំងនោះដែរតែតថាគតមិនពោល​ថាពន្លឺណាឥតមានពន្លឺដទៃប្រសើរជាងឧត្តមជាងដូច្នេះទេម្នាលឧទាយិចំណែកខាង​អ្នកឯងពោលថាពន្លឺណាដែលថោកទាបជាងអន់ជាងពន្លឺអម្ពិលអម្ពែកជាកិមិជាតិ​ពន្លឺនោះជាពន្លឺប្រសើរដូច្នេះផងទាំងមិនបានកំណត់ពន្លឺនោះផង។ បពិត្រព្រះមាន​ព្រះភាគសូមទ្រង់ស្លេះពាក្យនេះទុកចុះបពិត្រសុគតសូមទ្រង់ស្លេះពាក្យនេះទុកចុះ។ ម្នាលឧទាយិម្ដេចក៏អ្នកឯងនិយាយថាបពិត្រព្រះមានព្រះភាគសូមទ្រង់ស្លេះ​ពាក្យនេះទុកចុះបពិត្រព្រះសុគតសូមទ្រង់ស្លេះពាក្យនេះទុកចុះដូច្នេះ។ បពិត្រព្រះ​អង្គដ៏ចំរើនខ្ញុំព្រះអង្គមានសេចកី្ដត្រិះរិះក្នុងលទិ្ធអាចារ្យជារបស់ខ្លួនយ៉ាងនេះថានេះជាពន្លឺដ៏ប្រសើរនេះជាពន្លឺដ៏ប្រសើរ។ បពិត្រព្រះអង្គដ៏ចំរើនខ្ញុំព្រះអង្គនោះ​ កាលបើព្រះមានព្រះភាគសាកសួរចោទប្រកាន់ដេញដោលក្នុងលទិ្ធអាចារ្យជា​របស់ខ្លួន (យ៉ាងនេះ ) ក៏បុគ្គលសោះសូន្យទទេឥតបានការសោះ។</p>
        <p><a class='ref km' id='km១៤១' href='#km១៤១'>១៤១</a>ព្រះអង្គត្រាស់ថាម្នាលឧទាយិលោកមានសេចកី្ដសុខដោយចំណែក​មួយចុះបដិបទាប្រកបដោយហេតុដើមី្បធើ្វឲ្យជាក់ច្បាស់នូវលោកដែលមានសេចកី្ដ​សុខដោយចំណែកមួយមានដែរឬទេ។ សកុលុទាយិក្រាបបង្គំទូលថាបពិត្រព្រះ​អង្គដ៏ចំរើនខ្ញុំព្រះអង្គមានសេចកី្ដត្រិះរិះយ៉ាងនេះថាលោកនេះតែសេចកី្ដសុខដោយ​ចំណែកមួយក៏មានបដិបទាប្រកបដោយហេតុដើមី្បធ្វើឲ្យជាក់ច្បាស់នូវលោកដែល​មានតែសេចកី្ដសុខដោយចំណែកមួយក៏មាន។ ម្នាលឧទាយិចុះបដិបទាប្រកប​ដោយហេតុដើមី្បធើ្វឲ្យជាក់ច្បាស់នូវលោកដែលមានសេចកី្ដសុខដោយចំណែក​មួយតើដូចម្ដេច។ បពិត្រព្រះអង្គដ៏ចំរើនបុគ្គលពួកមួយក្នុងលោកនេះលះបង់បា​ណាតិបាតវៀរស្រឡះចាកបាណាតិបាតលះបង់អទិន្នាទានវៀរស្រឡះចាកអទិន្នា​ទានលះបង់មុសាវាទវៀរស្រឡះចាកមុសវាទម្យ៉ាងទៀតបានប្រព្រឹត្តសមាទាននូវ​តបគុណណាមួយបពិត្រព្រះអង្គដ៏ចំរើននេះហៅថាបដិបទាប្រកបដោយហេតុដើមី្បជាក់ច្បាស់នូវលោកដែលមានសេចកី្ដសុខដោយចំណែកមួយ។</p>
        <p><a class='ref km' id='km១៤២' href='#km១៤២'>១៤២</a>ព្រះអង្គត្រាស់ថាម្នាលឧទាយិអ្នកចូលចិត្តសេចកី្ដនោះដូចម្ដេច (បើ) ​បុគ្គលលះបង់បាណាតិបាតវៀរស្រឡះចាកបាណាតិបាតក្នុងសម័យណាសម័យនោះតើអត្តាមានតែសេចកី្ដសុខដោយចំណែកមួយឬមានទាំងសុខទាំងទុក្ខ។ សកុលុទាយិក្រាបបង្គំទូលថាមានទាំងសុខទាំងទុក្ខទាំងព្រះអង្គ។ ម្នាលឧទាយិអ្នកចូលចិត្តសេចកី្ដនោះដូចម្ដេច (បើ ) បុគ្គលលះបង់អទិន្នាទានវៀរស្រឡះចាក​អទិន្នាទានក្នុងសម័យណាសម័យនោះតើអត្តាមានតែសេចកី្ដសុខដោយចំណែក​មួយឬមានទាំងសុខទាំងទុក្ខ។ មានទាំងសុខទាំងទុក្ខព្រះអង្គ។ ម្នាលឧទាយិអ្នក​ចូលចិត្តសេចកី្ដនោះដូចម្ដេច (បើ ) បុគ្គលលះបង់កាមកាមេសុមិច្ឆាចារវៀរស្រឡះ​ចាកកាមេសុមិច្ចាចារក្នុងសម័យណាសម័យនោះតើអត្តាមានតែសេចកី្ដសុខដោយ​ចំណែកមួយឬមានទាំងទុក្ខ។ មានទាំងសុខទាំងទុក្ខព្រះអង្គ។ ម្នាលឧទាយិអ្នក​ចូលចិត្តសេចកី្ដនោះដូចម្ដេច (បើ ) បុគ្គលលះបង់មុសាវាទវៀរស្រឡះចាកមុសាវាទ​ក្នុងសម័យណាសម័យនោះតើអត្តាមានតែសេចក្ដីសុខដោយចំណែកមួយឬមាន​ទាំងសុខទាំងទុក្ខ។ មានទាំងសុខទាំងទុក្ខព្រះអង្គ។ ម្នាលឧទាយិអ្នកចូលចិត្តសេចកី្ដ​ដូចម្ដេច (បើ ) បុគ្គលសមាទានប្រព្រឹត្តតបគុណណាមួយក្នុងសម័យណាសម័យនោះតើអត្តាមានតែសេចកី្ដសុខដោយចំណែកមួយឬមានទាំងសុខទាំងទុក្ខ។ មានទាំងសុខទាំងទុក្ខព្រះអង្គ។ ម្នាលឧទាយិអ្នកចូលចិត្តសេចកី្ដនោះដូចម្ដេចការ​ធើ្វឲ្យជាក់ច្បាស់នូវលោកដែលមានតែសេចកី្ដសុខដោយចំណែកមួយព្រោះអាស្រ័យ​បដិបទាដែលមានសុខនឹងទុក្ខលាយឡំគ្នាបានដែរឬ។ បពិត្រព្រះមានព្រះភាគសូម​ទ្រង់លើកពាក្យនេះទុកបពិត្រសុគតសូមទ្រង់លើកពាក្យនេះទុក។ ម្នាលឧទាយិម្ដេចក៏អ្នកនិយាយថាបពិត្រព្រះមានព្រះភាគសូមទ្រង់លើកពាក្យនេះទុកចុះបពិត្រ​ព្រះសុគតសូមទ្រង់លើកពាក្យនេះទុកចុះដូច្នេះ។ បពិត្រព្រះអង្គដ៏ចំរើនខ្ញុំព្រះអង្គ​មានសេចកី្ដត្រិះរិះក្នុងលទិ្ធអាចារ្យជារបស់ខ្លួនយ៉ាងនេះថាលោកដែលមានសេចកី្ដ​សុខដោយចំណែកមួយក៏មានបដិបទាដែលប្រកបដោយហេតុដើមី្បធើ្វជាក់ច្បាស់​នូវលោកដែលមានតែសេចកី្ដសុខដោយចំណែកមួយក៏មាន។ បពិត្រព្រះអង្គដ៏​ចំរើនខ្ញុំព្រះអង្គនោះកាលបើព្រះមានព្រះភាគសាកសួរដេញដោលក្នុងលទិ្ធអាចារ្យ​ជារបស់ខ្លួន ( យ៉ាងនេះ ) ក៏ជាបុគ្គលសោះសូន្យទទេមិនបានការសោះបពិត្រ​ព្រះអង្គដ៏ចំរើនចុះលោកដែលមានតែសេចកី្ដសុខដោយចំណែកមួយបដិបទាដែល​ប្រកបដោយហេតុដើមី្បធើ្វឲ្យជាក់ច្បាស់នូវលោក​ដែលមានតែសេចកី្ដសុខ​ដោយ​ហេតុដើមី្បធ្វើឲ្យជាក់ច្បាស់នូវលោកដែលមានតែ​សេចកី្ដសុខដោយចំណែក​មួយ​មាន​ដែរឬ។ ម្នាលឧទាយិលោកដែលមានតែសេចកី្ដសុខដោយចំណែកមួយក៏មានបដិបទាប្រកបដោយហេតុដើមី្បធ្វើឲ្យជាក់នូវលោកដែលមានតែសេចកី្ដសុខដោយ​ចំណែកមួយក៏មាន។ បពិត្រព្រះអង្គដ៏ចំរើនចុះបដិបទាប្រកបដោយហេតុដើមី្ប​ធើ្វ​ឲ្យជាក់ច្បាស់នូវលោកដែលមានតែសេចកី្ដសុខដោយចំណែកមួយតើដូចម្ដេច។</p>
        <p><a class='ref km' id='km១៤៣' href='#km១៤៣'>១៤៣</a>ព្រះអង្គត្រាស់ថាម្នាលឧទាយិភិក្ខុសាសនានេះស្ងាត់ចាកកាមទាំង​ឡាយ។បេ។ចូលបឋមជ្ឈានព្រោះរម្ងាប់វិតក្កៈនឹងវិចារៈ។បេ។ចូលទុតិយជ្ឈាន​ ក៏សម្ត្រាននៅដោយឥរិយាបថទាំង៤ព្រោះប្រាសចាកបីតិ។បេ។ចូលតតិយជ្ឈាន​សម្រាន្តនៅដោយឥរិយាបថទាំង៤ម្នាលឧទាយិនេះឯងហៅថាបដិបទាប្រកប​ដោយហេតុដើមី្បធើ្វឲ្យជាក់ច្បាស់នូវលោកដែលមានសេចកី្ដសុខដោយចំណែកមួយ។ បពិត្រព្រះអង្គដ៏ចំរើនបដិបទាប្រកបដោយហេតុដើមី្បធើ្វឲ្យ​ជាក់ច្បាស់នូវលោកដែលមានតែសេចកី្ដសុខដោយចំណែកមួយតើដូចម្ដេចបពិត្រ​ព្រះអង្គដ៏ចំរើនចុះលោកមានតែសេចកី្ដសុខដោយចំណែកមួយដែលបុគ្គលធើ្វឲ្យ​ជាក់ច្បាស់តើមានតើប៉ុណ្ណេះទេឬ។ ម្នាលឧាយិលោកមានតែសេចកី្ដសុខដោយ​ចំណែកមួយដែលបុគ្គលធ្វើឲ្យជាក់ច្បាស់មិនមែនមានត្រឹមតែប៉ុណ្ណេះទេទាំងបដិប​ទាប្រកបដោយហេតុដើមី្បធ្វើឲ្យជាក់ច្បាស់នូវលោកដែលមានតែសេចកី្ដសុខដោយ​ចំណែកមួយនោះក៏មិនមានត្រឹមតែប៉ុណ្ណេះដែរទេ។</p>
        <p><a class='ref km' id='km១៤៤' href='#km១៤៤'>១៤៤</a>កាលបើព្រះអង្គត្រា​​ស់យ៉ាងនេះហើយពួកបរិស័ទរបស់សកុលុទាយិ​បរិព្វានជកក៏បន្លឺសំឡេងខ្ពស់សំឡេងខ្លាំងថាពួកយើងព្រមទាំងអាចារ្យមិនទាន់​ពេញចិត្តក្នុងហេតុនេះទេពួកយើងព្រមទាំងអាចារ្យមិនទាន់ពេញចិត្តក្នុងនេះទេពួក​យើងមិនទាន់ដឹងច្បាស់នូវគុណជាតក្រៃលែងជាងនេះទៅទៀតឡើយ។ ខណៈនោះសកុលុទាយិបរិព្វាជកទាំងនោះឲ្យមានសំឡេងតិចហើយក្រាបបង្គំទូលព្រះមានព្រះ​ភាគយ៉ាងនេះថាបពិត្រព្រះអង្គដ៏ចំរើនខចុះលោកមានតែសេចកី្ដសុខដោយ​ចំណែកមួយដែលបុគ្គលធ្វើឲ្យជាក់ច្បាស់តើមានប៉ុន្មាន។</p>
        <p><a class='ref km' id='km១៤៥' href='#km១៤៥'>១៤៥</a>ម្នាលឧទាយិភិក្ខុក្នុងសាសនានេះព្រោះលះបង់សុខ។បេ។ចូលចតុ​ត្ថជ្ឈានក៏សម្រាន្តនៅដោយឥរិយាបថទាំង៤ទេវតាទាំងប៉ុន្មានបានកើតក្នុងលោក​ដែលមានតែសេចកី្ដសុខដោយចំណែកមួយភិក្ខុនោះរមែងឋិតនៅរមែងចរចារមែង​សាកច្ឆាមួយអន្លើដោយទេវតាទាំងប៉ុណ្ណេះម្នាលឧទាយិលោកមានតែសេចកី្ដសុខ​ដោយចំណែកមួយដែលបុគ្គលធ្វើឲ្យជាក់ច្បាស់មានតែប៉ុណ្ណេះ។ បពិត្រព្រះអង្គដ៏​ចំរើនពួកភិក្ខុប្រព្រឹត្តព្រហ្មចរិយធម៌ក្នុងសំណាក់របស់ព្រះមានព្រះភាគព្រោះហេតុ​តែធ្វើឲ្យជាក់ច្បាស់នូវលោកដែលមានតែសេចកី្ដសុខដោយចំណែកមួយតែប៉ុណ្ណេះ​ទេឬ។ ម្នាលឧទាយិពួកភិក្ខុប្រព្រឹត្តព្រហ្មបចរិយាធម៌ក្នុងសំណាក់តថាគតមិនមែន​ព្រោះហេតុតែធ្វើឲ្យជាក់ច្បាស់នូវលោកដែលមានតែសេចកី្ដសុខដោយចំណែក​មួយនុ៎ះទេម្នាលឧទាយិពួកភិក្ខុប្រព្រឹត្តព្រហ្មចរិយធម៌ក្នុងសំណាក់តថាគតព្រោះ​ហេតុតែធ្វើឲ្យជាក់ច្បាស់នូវពួកធម៌ដទៃដែលប្រសើរជាងឧត្តមជាងទៅទៀត។ បពិត្រព្រះអង្គដ៏ចំរើនពួកភិក្ខុប្រព្រឹត្តព្រហ្មចរិយធម៌ក្នុងសំណាក់ព្រះមានព្រះភាគ​​ព្រោះហេតុតែធ្វើជាកច្បាស់នូវធម៌ដែលប្រសើរជាងឧត្តមជាងនោះតើដូចម្ដេច។</p>
        <p><a class='ref km' id='km១៥៦' href='#km១៥៦'>១៥៦</a>ព្រះអង្គត្រាស់ថាម្នាលឧទាយិព្រះតថាគតទ្រង់កើតឡើងក្នុងលោក​នេះជាអរហន្តសម្មាសម្ពុទ្ធបរិបូណ៌ដោយវិជ្ជានឹងចនរណៈមានព្រះដំណើរល្អជ្រាប​ច្បាស់នូវត្រៃលោកប្រសើរដោយគុណរកបុគ្គលសើ្មគ្មានជាអ្នកទូន្មាននូវបុរសដែល​គួរទូន្មានបានជាសស្ដារបស់ទេវតានឹងមនុស្រទាំងឡាយព្រះអង្គត្រាស់ដឹងនូវចតុ​​រារិយសច្ចមិនវិសត្រឡប់មកកាន់ភពថ្មីទៀត។បេ។ព្រះអង្គលះបង់នូវនីវណេធម៌​ទាំង៥នេះដែលជាឧបក្កិលេសរបស់ចិត្តដែលធ្វើប្រាជ្ញាឲ្យមានកម្លាំងថយទ្រង់ស្ងាត់ចាកកាមទាំងឡាយ។បេ។ចូលបឋមជ្ឈានម្នាលឧទាយិពួកភិក្ខុប្រព្រឹត្ត​ព្រហ្មចរិយធម៌ក្នុងសំណាក់តថាគតព្រោះហេតុតែធ្វើឲ្យជាក់ច្បាស់នូវធម៌ដែល​ប្រសើរជាងឧត្តមជាងនេះឯង។ ម្នាលឧទាយិន័យមួយទៀតព្រោះរម្ងាប់វិតក្កៈនឹង​វិចារៈ។បេ។ចូលទុតិយជ្ឈាន… តតិយជ្ឈាន… ចតុត្ថជ្ឈានក៏សម្រាន្តនៅដោយ​ឥរិយាបថទាំង៤ម្នាលឧទាយិពួកភិក្ខុប្រព្រឹត្តព្រហ្មចរិយធម៌ក្នុងសំណាក់តថាគតព្រោះហេតុតែធ្វើឲ្យជាក់ច្បាស់នូវធម៌ដែលប្រសើរជាងឧត្តមជានេះឯង។</p>
        <p><a class='ref km' id='km១៤៧' href='#km១៤៧'>១៤៧</a>កាលបើចិត្តតម្កល់នឹងជាចិត្តបរិសុទ្ធផូរផង់ឥតមានទីទួលពោលគឺ​កិលេសប្រាសចាកឧបក្កិលេសជាចិត្តទន់គួរដល់ភាវនាកម្មជាចិត្តនឹងធឹងដល់នូវ​ភាវៈមិនញាប់ញ៍រយ៉ាងនេះហើយភិក្ខុនោះរមែងបង្អោនចិត្តទៅដើមី្ប​បុព្វេនិ​វាសានុ​ស្សតិញ្ញាណ​ ភិក្ខុនោះរមែងរលឹកឃើញនូវបុពេ្វនិវាសមានច្រើនប្រការគឺជាតិ១ជាតិ២។បេ។រលឹកឃើញនូវបុព្វេនិវាសមានច្រើនប្រការព្រមទាំងអាការព្រមទាំង​ឧទ្ទេសដោយប្រការដូច្នេះម្នាលឧទាយិពួកភិក្ខុប្រព្រឹត្តព្រហ្មចរិយធម៌ក្នុងសំណាក់​តថាគតព្រោះហេតុតែធ្វើឲ្យជាក់ច្បាស់នូវធម៌ដែលប្រសើរជាងឧត្តមជាងនេះឯង។ កាលបើចិត្ត ( របស់ភិក្ខុនោះ ) តម្កល់នៅល្អជាចិត្តបរិសុទ្ធផូរផង់មិនមានទីទួល​ពោលគឺកិលេសប្រាសចាកឧបកិ្កលេសជាចិត្តទន់គួរដល់ភាវនាកម្មជាចិត្តនឹងធឹងដល់នូវភាវៈមិនញាប់ញ៍រយ៉ាងនេះហើយភិក្ខុនោះរមែងបង្អោនចិត្តដើមី្បចុតូបបាត​ញ្ញាណនៃសត្វទាំងឡាយភិក្ខុនោះរមែងមានចក្ខុទិព្វដ៏បរិសុទ្ធកន្លងបង់ចក្ខុរបស់​មនុស្សធម្មតាបានឃើញពួកសត្វដែលច្យុតដែលកើតជាសត្វថោកទាបខ្ពង់ខ្ពស់មានសម្បុរល្អសម្បុរអាក្រក់មានគិតល្អមានគិតអាក្រក់។បេ។ភិក្ខុនោះរមែង​ឃើញពួកដែលទៅតាមយថាកម្មម្នាលឧទាយិពួកភិក្ខុប្រព្រឹត្តព្រហ្មចរិយធម៌ក្នុង​សំណាក់តថាគតព្រោះហេតុតែធ្វើជាក់ច្បាស់នូវធម៌ដែលប្រសើរជាងឧត្តមជាងនេះឯង។ កាលបើចិត្ត ( របស់ភិក្ខុនោះ ) តម្កល់នៅនឹងជាចឹត្តបរិសុទ្ធផូរផង់មិនមាន​ទីទួលពោលគឺកិលេសប្រាសចាកឧបក្កិលេសជាចិត្តទន់គួរដល់​ភាវនាកម្មជាចិត្តនឹង​ធឹងដល់នូវភាវៈមិនញាប់ញ៍រយ៉ាងនេះហើយភិក្ខុនោះរមែងចិត្តទៅដើមី្បអាសវក្ខយ​ញ្ញាណភិក្ខុនោះរមែងដឹងច្បាស់តាមសេចកី្ដពិតថានេះជាទុក្ខ។បេ។នេះជាទីរលត់​ទុក្ខដឹងច្បាស់តាមសេចកី្ដពិតថានេះបដិបទាជាដំណើរទៅកាន់ទីរលត់ទុក្ខដឹងច្បាស់​តាមសេចកី្ដពិតថានេះជាអាសវៈ។បេ។នេះជាហេតុឲ្យកើតអាសវៈ។បេនេះជា​ទីរំលត់អាសវៈដឹងច្បាស់តាមសេចកី្ដពិតថានេះបដិបទាជាដំណើរទៅកាន់ទីរំលត់​អាសវៈ។ កាលភិក្ខុនោះដឹងយ៉ាងនេះឃើញយ៉ាងនេះហើយចិត្តរមែងរួចស្រឡះ​ចាកកាមាសវៈចិត្តរមែងរួចស្រឡះចាកកវាសវៈចិត្តរមែងរួចស្រឡះចាកអវិជា្ជសវៈកាលបើចិត្តរួចស្រឡះហើយក៏មានសេចកី្ដដឹងថាចិត្តរួចស្រឡះហើយភិក្ខុនោះ​រមែងដឹងច្បាស់ថាជាតិអស់ហើយព្រហ្មចរិយធម៌អាត្មាអញបាននៅរួចហើយសោឡសកិច្ចក៏អាត្មាអញបានធ្វើរួចហើយមគ្គភាវនាកិច្ចដទៃប្រព្រឹត្តទៅដើមី្ប​សោឡកិច្ចនេះទៀតមិនមានឡើយម្នាលឧទាយិពួកភិក្ខុប្រព្រឹត្តព្រហ្មចរិយធម៌ក្នុង​សំណាក់តថាគតព្រោះហេតុតែធ្វើឲ្យជាក់ច្បាស់នូវធម៌ដែលប្រសើរជាងឧត្តមជាងនេះឯង។ ម្នាលឧទាយិពួកភិក្ខុប្រព្រឹត្តព្រហ្មចរិយធម៌ក្នុងសំណាក់តថាគតព្រោះ​ហេតុតែធ្វើឲ្យជាក់ច្បាស់នូវធម៌ដែលប្រសើរឧត្តមជាងទាំងនេះឯង។</p>
        <p><a class='ref km' id='km១៤៨' href='#km១៤៨'>១៤៨</a>កាលបើព្រះមានព្រះភាគត្រាស់យ៉ាងនេះហើយសកុលុទាយិ​បរិព្វាជកក៏ក្រាបបង្គំទូលព្រះមានព្រះភាគដូច្នេះថាបពិត្រព្រះអង្គដ៏ចំរើនភ្លឺណាស់បពិត្រព្រះអង្គដ៏ចំរើនភ្លឺណាស់ព្រោះថាធម៌ដែលព្រះអង្គសំដែងហើយដោយ​អនេកបរិយាយនេះឯងដូចជាគេផ្លាររបស់ដែលផ្កាប់ឬដូចជាគេបើកបង្ហាញរបស់​ដែលកបាំងឬដូ​ចជាបុគ្គលប្រាប់ផ្លូវដល់អ្នកវង្វេងផ្លូវពុំនោះសោតដូចជាគេទ្រោល​ប្រទ័យក្នុងទីងងឹតដោយគិតថាមនុស្សដែលមានភ្នែកនឹងមើលឃើញនូវរូបបានខ្ញុំ​ព្រះអង្គនេះសូមដល់ព្រះមានព្រះភាគផងព្រះធម៌ផងព្រះភិក្ខុសង្ឃផងជាសរណៈបពិត្រព្រះអង្គដ៏ចំរើនខ្ញុំព្រះអង្គគួរបាននូវបព្វជ្ជាគួរបាននូវឧបសម្បទាក្នុងសំណាក់ព្រះមានព្រះភាគ។</p>
        <p><a class='ref km' id='km១៤៩' href='#km១៤៩'>១៤៩</a>កាលសកុលុទាយិបរិព្វាជកនិយាយយ៉ាងនេះហើយបរិស័ទរបស់​សកុលុទាយិបរិព្វាជកក៏និយាយនឹងសកុលុទាយិបរិព្វាជកដូច្នេះថាបពិត្រលោក​ឧទាយិដ៏ចំរើនលោកកុំប្រព្រឹត្តព្រហ្មចរិយធម៌ក្នុងសំណាក់ព្រះសមណគោតមសូម​លោកឧទាយិដ៏ចំរើននៅជាអាចារ្យកុំជាអនេ្តវាសិកគេឡើយឲ្យដូចជាក្អមទឹកនៅ​ពេញដោយទឹកដដែលសូមលោកឧទាយិដ៏ចំរើនកុំប្រព្រឹត្តព្រហ្មចរិយធម៌ក្នុង​សំណាក់​ព្រះសមណគោតមសូមលោកឧទាយិដ៏ចំរើននៅជាអាចារ្យដដែលកុំជា​អនេ្ដវាសិកគេឡើយ។ បរិស័ទរបស់សកុលុទាយិបរិព្វាជកធ្វើសេចកី្ដអន្តរាយយ៉ាង​នេះដល់សកុលុទាយិបរិព្វាជកក្នុងការប្រព្រឹត្តព្រហ្មចរិយធម៌ក្នុងសំណាក់ព្រះមាន​ព្រះភាគដោយប្រការដូច្នេះ។</p>
        <p>ចប់ចូឡសកុលុទាយិសូត្រទី៩។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>