<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn86' lang='km'>
        <header>
            <ul>
            </ul>
            <h1>អង្គុលិមាលសូត្រ ទី ៦</h1>
        </header>
        <p><a class='ref km' id='km282' href='#km282'>២៨២</a>ខ្ញុំបានស្ដាប់មកយ៉ាងនេះ ។ សម័យមួយ ព្រះមានព្រះភាគ ទ្រង់សម្រេចព្រះឥរិយាបថ ក្នុងវត្តជេតពន របស់អានាថបណ្ឌិកសេដ្ឋី ជិតក្រុងសាវត្ថី ។ សម័យនោះឯង ក្នុងដែនព្រះបាទបសេនទិកោសល មានចោរម្នាក់ឈ្មោះអង្គុលិមាល ជាមនុស្សកាច មានដៃប្រឡាក់ឈាម សិ្នទ្ធក្នុងការបៀតបៀននឹងការស្លាប់ ឥតមានសេចកី្ដអាណិតអាសូរពួកសត្វមានជីវិតឡើយ ។ ចោរនោះ តែងធ្វើស្រុកឲ្យទៅជាមិនមែនស្រុកក៏មាន ធ្វើនិគមឲ្យទៅជាមិនមែននិគមក៏មាន ធ្វើជនបទឲ្យទៅជាមិនមែនជនបទក៏មាន ។ ចោរនោះតែងសម្លាប់ពួកមនុស្ស ហើយកាត់យកម្រាមដៃមកធ្វើកម្រងពាក់ ។ គ្រានោះ ព្រះមានព្រះភាគទ្រង់ស្ឃង់ប្រដាប់បាត្រនឹងចីវរ ក្នុងបុព្វណ្ហសម័យ ទើបស្ដេចចូលទៅកាន់ក្រុងសាវត្ថី ដើមី្បបិណ្ឌបាត លុះចូលទៅបិណ្ឌបាតក្នុងក្រុងវត្ថី ហើយត្រឡប់ពីបិណ្ឌបាតក្នុងកាលជាខាងក្រោយនៃភត្ត ទ្រង់ក៏រៀបចំសេនាសនៈរួចប្រដាប់បាត្រនឹងចីវរ ស្ដេចទោកាន់ផ្លូវឆ្ងាយសំដៅទៅត្រង់ទីដែលអង្គុលិមាលចោរនៅ ។ ពួកអ្នកឈ្វាលគោ អ្នកឈ្វាលបសុសត្វ១ អ្នកភ្ជួររាស់នឹងអ្នកដើរផ្លូវ បានឃើញព្រះមានបុណ្យ កំពុងស្ដេចទៅកាន់ផ្លូវឆ្ងាយសំដៅទៅត្រង់ទីដែលអង្គុលិមាលចោរនៅ លុះឃើញហើយក្រាបទូលព្រះមានបុណ្យដូច្នេះថា បពិត្រព្រះសមណៈ សូមព្រះអង្គកុំនិមន្តទៅកាន់ផ្លូវនុ៎ះឡើយ បពិត្រព្រះសមណៈ ដ្បិក្នុងផ្លូវនុ៎ះ មានចោរឈ្មោះអង្គុលិមាល ជាមនុស្សកាច មានដែប្រឡាក់ឈាម ស្និទ្ធក្នុងការបៀតបៀននឹងការសម្លាប់ ឥតមានសេចកី្ដអាណិតអាសូរពួកសត្វមានជីវិតឡើយ ចោរនោះ តែងធ្វើស្រុកឲ្យទៅជាមិនមែនស្រុកក៏មាន ធ្វើនិគមឲ្យទៅជាមិនមែននិគមក៏មាន ធ្វើជនបទឲ្យទៅជាមិនមែនជនបទក៏មានចោរនោះតែងសម្លាប់ពួកមនុស្ស ហើយកាត់យកម្រាមដៃមកធ្វើជាកម្រងពាក់ បពិត្រព្រះសមណៈ ព្រោះបុរស ១០ នាក់កី្ដ ២០ នាក់កី្ដ ៣០ នាក់ក្ដី ៤០ នាក់កី្ដ នាំគ្នាដើរជាពួក ៗ ទៅកាន់ផ្លូវនុ៎ះ ក៏បុរសទាំងនោះឯង ដល់នូវសេចកី្ដវិនាសក្នុងកណ្ដាប់ដៃនៃអង្គុលិមាលចោរ (ទាំងអស់) ។ កាលបើពួកមនុស្សក្រាបទូលយ៉ាងនេះ ព្រះមានបុណ្យក៏ទ្រង់ស្ងៀម ទ្រង់ចេះតែស្ដេចទៅ ។</p>
        <p><a class='ref km' id='km283' href='#km283'>២៨៣</a>ពួកអ្នកឈ្លាលគោ អ្នកឃ្លាលបសុសត្វ អ្នកភ្ជួររាស់នឹងអ្នកដើរផ្លូវ ក្រាបទូលព្រះមានបុណ្យជាគំរប់ពីរដងដូច្នេះថា បពិត្រព្រះសមណៈ សូមព្រះអង្គកុំនិមន្តទៅកាន់ផ្លូវនុ៎ះឡើយ បពិត្រព្រះសមណៈ ដ្បិតក្នុងផ្លូវនុ៎ះ មានចោរឈ្មោះអង្គុលិមាល ជាមនុស្សកាច មានដៃប្រឡាក់ឈាម ស្និទ្ធក្នុងការបៀតបៀននឹងការសម្លាប់ ឥតមានសេចកី្ដអាណិតអាសូរពួកសត្វមានជីវិតឡើយ ចោរនោះ តែងធ្វើស្រុកឲ្យទៅជាមិនមែនស្រុកក៏មាន ធ្វើនិគមឲ្យទៅជាមិនមែននិគមក៏មាន ធ្វើជនបទឲ្យទៅជាមិនមែនជនបទក៏មាន ចោរនោះ តែងសម្លាប់ពួកមនុស្ស កាត់យកម្រាមដៃមកធ្វើជាកម្រងពាក់ បពិត្រព្រះសមណៈព្រោះបុរស ១០ នាក់ក្ដី ២០ នាក់ក្ដី ៣០ នាក់ក្ដី ៤០​ នាក់ក្ដី នាំគ្នាដើរជាពួកៗ ទៅកាន់ផ្លូវនុ៎ះក៏បុរសទាំងនោះឯង ដល់នូវសេចកី្ដវិនាសក្នុងកណ្ដាប់ដៃនៃអង្គុលិមាលចោរ (ទាំងអស់) ។ លំដាប់នោះឯង ព្រះមានបុណ្យក៏ទ្រង់ស្ងៀមទ្រង់ចេះតែស្ដេចទៅ ។</p>
        <p><a class='ref km' id='km284' href='#km284'>២៨៤</a>ពួកអ្នកឃ្វាលគោ អ្នកឃ្វោលបសុសត្វ អ្នកភ្ជួររាស់នឹងអ្នកដើរផ្លូវ ក្រាបទូលព្រះមានបុណ្យ ជាគំរប់ ៣ ដងទៀតដូច្នេះថា បពិត្រព្រះសមណៈ សូមព្រះអង្គកុំនិមន្តទៅ កាន់ផ្លូវនុ៎ះឡើយបពិត្រព្រះសមណៈ ដ្បិតក្នុងផ្លូវនុ៎ះ មានចោរឈ្មោះអង្គុលិមាល ជាមនុស្សកាច មានដៃប្រឡាក់ឈាម ស្និទិ្ធក្នុងការបៀតបៀននឹងការសម្លាប់ឥតមានសេចកី្ដអាណិតអាសូរពួកសត្វមានជីវិតឡើយ ចោរនោះ តែងធ្វើស្រុកឲ្យទៅជាមិនមែនស្រុកក៏មាន ធ្វើនិគមឲ្យទៅជាមិនមែននិគមក៏មាន ធ្វើជនបទឲ្យទៅជាមិនមែនជនបទក៏មាន ចោរនោះ តែងសម្លាប់ពួកមនុស្ស កាត់យកម្រាមដៃមកធ្វើជាកម្រងពាក់ បពិត្រព្រះសមណៈព្រោះបុរស ១០ នាក់ក្ដី​ ២០ នាក់ក្ដី ៣០ នាក់ក្ដី ៤០នាក់ក្ដី នាំគ្នាដើរជាពួក ៗ ទៅកាន់ផ្លូវនុ៎ះ ក៏បរុសទាំងនោះឯង ដល់នូវសេចកី្ដវិនាសក្នុងកណ្ដាប់ដៃនៃអង្គុលិមាលចោរ (ទាំងអស់) ។ គ្រានោះឯង ព្រះមានព្រះភាគបុណ្យក៏ទ្រង់ស្ងៀម ទ្រង់ចេះតែស្ដេចទៅ ។</p>
        <p><a class='ref km' id='km285' href='#km285'>២៨៥</a>ឯអង្គុលិមាលចោរ ក៏បានឃើញព្រះមានបុណ្យកំពុងតែស្ដេចមកអំពីចម្ងាយ ។ លុះឃើញហើយ ក៏ត្រិះរិះដូច្នេះថា យីអើអស្ចារ្យណាស់ អើហ្ន៎ ចំឡែកណាស់ ព្រោះបុរស ១០ នាក់ក្ដី ២០ នាក់ក្ដី ៣០ នាក់ក្ដី ៤០ នាក់ក្ដី នាំគ្នាដើរជាពួក ៗ មកកាន់ផ្លូវនេះ ក៏បុរសទាំងនោះឯង ដល់នូវសេចកី្ដវិនាសក្នុងកណ្ដាប់ដៃរបស់អញ (ទាំងអស់) ចុះសមណៈនេះ តែម្នាក់ឯង ឥតមានគ្នាសោះ ក៏ហ៊ានដើរមក ហាក់ដូចជាមិនកោតញញើតឡើយ បើដូច្នោះ អញនឹងសម្លាប់សមណៈនេះឲ្យ ក្ស័យជីវិត ។ គ្រានោះ អង្គុលិមាលចោរ ក៏ចាប់ដាវនឹងខែល សៀតធ្នូនឹងបំពង់ព្រួញ ដេញព្រះមានព្រះភាគជាប់តាមក្រោយ ។ លំដាប់នោះព្រះមានព្រះភាគ ទ្រង់សំដែងឫទ្ធិធ្វើឲ្យអង្គុលិមាលចោរ ដែលរត់ពេញទំហឹងហើយ មិនឲ្យរត់តាមទាន់ព្រះអង្គ ដែលស្ដេចដើរតាមដំណើរប្រក្រតី ។ គ្រានោះ អង្គុលិមាលចោរ មានសេចកី្ដត្រិះរិះដូច្នេះថា យីអើអស្ចារ្យណាស់ យីអើ ចំឡែកណាស់ ព្រោះកាលពីមុន ៗ មក អញស្ទុះដេញចាប់ដំរីកំពុងបោលក៏បានស្ទុះដេញចាប់សេះកំពុងផាយក៏បានស្ទុះដេញចាប់រថកំពុងលឿនក៏បាន ស្ទុះដេញចាប់ម្រឹគកំពុងបោលក៏បានចំឡែកតែម្ដងនេះ ហេតុអ្វីបានជាអញរត់ពេញទំហឹងហើយ ក៏នៅតែមិនទាន់សមណៈនេះ ដែលដើរតាមដំណើរប្រក្រតីដូច្នេះ ។ អង្គុលិមាលឈប់ឈរស្ងៀម ស្រែកឈាត់ព្រះមានបុណ្យថា ឈប់សិនសមណៈឈប់សិនសមណៈ ។ ព្រះមានបុណ្យត្រាស់តបថា នែអង្គុលិមាលតថាគតឈប់ហើយ អ្នកឯងចូរឈប់ដែរទៅ ។</p>
        <p><a class='ref km' id='km286' href='#km286'>២៨៦</a>គ្រានោះ អង្គុលិមាលចោរ គិតថា ពួកសមណៈនេះជាសក្យបុត្រ ធ្លាប់និយាយតែពាក្យពិត បេ្ដជ្ញាតែពាក្យពិត ចំឡែកតែសមណៈនេះ កំពុងដើរទេ ម្ដេចឡើយក៏និយាយថា នែអង្គុលិមាលតថាគតឈប់ហើយ អ្នកចូរឈប់ដែរទៅ បើដូច្នោះអញត្រូវសួរសមណៈនេះមើល ។ លំដាប់នោះ អង្គុលិមាលចោរ ក៏ពោលនឹងព្រះមានព្រះភាគ ដោយគាថាដូច្នេះថា</p>
        <p>នែសមណៈ លោកកំពុងដើរសោះទេ ត្រឡប់និយាយថា</p>
        <p>តថាគតឈប់ហើយ ថែមទាំងថាឲ្យខ្ញុំដែលឈប់ហើយថា</p>
        <p>អ្នកឯងទេ មិនទាន់ឈប់ដូច្នេះវិញ នែសមណៈ ខ្ញុំសូម</p>
        <p>សួរដំណើរនុ៎ះនឹងលោក លោកដែលឈប់ហើយ តើដូច</p>
        <p>ម្ដេច ខ្ញុំដែលមិនទាន់ឈប់តើដូចម្ដេច ។ ព្រះអង្គតប</p>
        <p>ថា នែអង្គុលិមាល តថាគតបានឈ្មោះថា ឈប់ហើយ</p>
        <p>(នោះ) ព្រោះដាក់ចុះនូវគ្រឿងវាយដំចំពោះពួកសត្វទាំង១</p>
        <p>អស់ សព្វ ៗ កាល ឯអ្នកឯងជាអ្នកមិនសង្រួមក្នុងពួកសត្វ</p>
        <p>ព្រោះហេតុនោះ តថាគតទើបឈ្មោះថាជាអ្នកឈប់ហើយ</p>
        <p>អ្នកឯងឈ្មោះថា ជាអ្នកមិនទាន់ឈប់ ។ អង្គុលិមាលចោរតប</p>
        <p>ថា នែសមណៈ លោកស្វែងរកនូវគុណដ៏ធំ ជាអ្នកដែលទេវតា</p>
        <p>នឹងមនុស្សតែងបូជា លោកមកកាន់មហាវ័ន (ដើមី្បសង្គ្រោះ)</p>
        <p>ដល់ខ្ញុំអស់កាលយូរហើយ ខ្លួនខ្ញុំនឹងប្រព្រឹត្តតាម នឹងលះ</p>
        <p>បង់នូវបាបចោលចេញ ព្រោះបានស្ដាប់បានស្ដាប់នូវគាថារបស់ព្រះ</p>
        <p>អង្គដែលប្រកបដោយធម៌ (ចោរ) ថាដូច្នេះហើយ ក៏គ្រវែង</p>
        <p>ដាវនឹងអាវុធចោលទៅក្នុងត្រពាំង ក្នុងជ្រោះ ក្នុងរណ្ដៅ</p>
        <p>អង្គុលិមាលចោរក៏ថ្វាយបង្គំព្រះបាទានៃព្រះសុគត ហើយ</p>
        <p>សូមផ្នួសនឹងព្រះអង្គ ក្នុងទីនោះឯង ។ ចំណែកព្រះពុទ្ធ ព្រះ</p>
        <p>អង្គប្រកបដោយករុណា ទ្រង់ស្វែងរកនូវគុណដ៏ធំ ដែល</p>
        <p>ជាគ្រូនៃមនុស្សលោកព្រមទាំងទេវលោក បានត្រាស់ហៅ</p>
        <p>អង្គុលិមាលចោរនោះថា អ្នកចូលមកជាភិក្ខុចុះ ដូច្នេះក្នុងគ្រា</p>
        <p>នោះភិក្ខុភាពនោះឯង ក៏កើតមានដល់អង្គុលិមាលចោរនោះ ។</p>
        <p>គ្រានោះ ព្រះភគវន្តមុនី ទ្រង់យកអង្គុលិមាលភិក្ខុមានអាយុជា បច្ឆាសមណៈ ស្ដេចធ្វើពុទ្ធដំណើរ សំដៅទៅក្រុងសាវត្ថី ។ ព្រះអង្គកាលស្ដេចចារិកតាមលំដាប់​ ក៏បានដល់ទៅក្រុងសាវត្ថី ។ ព្រះអង្គកាលស្ដេចចារិកតាមលំដាប់ ក៏បានដល់ទៅក្រុងសាវត្ថីនោះ ។</p>
        <p><a class='ref km' id='km287' href='#km287'>២៨៧</a>ដំណាលថា ព្រះភគវន្តមុនី ព្រះអង្គគង់នៅក្នុងជេតវានារាម របស់អនាថបិណ្ឌិកសេដ្ឋី ជិតក្រុងសាវត្ថី ។ គាប់ចួនសម័យនោះពួកមហាជនកំពុងតែប្រជុំគ្នាទៀតទៀបទ្វារខាងក្នុងបូរី របស់ព្រះបាទបសេនទិកោសល ស្រែកហ៊ោគឹកកងថា បពិត្រព្រះសម្មតិទេព ក្នុងដែនរបស់ព្រះអង្គ មានចោរឈ្មោះអង្គុលិមាល ជាមនុស្សកាច់ មានដៃប្រឡាក់ឈាម ស្និទ្ធក្នុងការបៀតបៀននឹងការសម្លាប់ ឥតមានសេចកី្ដអាណិតអាសូរពួកសត្វមានជីវិតឡើយ វាតែងធ្វើស្រុកឲ្យទៅជាមិនមែនស្រុកក៏មាន ធ្វើនិគមឲ្យទៅជាមិនមែនក៏មាន ធ្វើជនបទឲ្យទៅជាមិនមែនជនបទក៏មាន វាតែងសម្លាប់ពួកមនុស្ស ហើយកាត់យកម្រាមដៃមកធ្វើជាកម្រងពាក់ សូមព្រះសម្មតិទេព កំចាត់អង្គុលិមាលចោរនោះចេញ ។ លំដាប់នោះ ព្រះបាទបសេនទិកោសល ស្ដេចចេញអំពីក្រុងសាវត្ថី ដោយអស្សយានចំនួន ៥០០ ស្ដេចចូលទៅកាន់អារាមក្នុងវេលាទាំងថ្ងៃ បរយានទៅទល់ត្រឹមទីដែលឈប់យាន ហើយស្ដេចចុះអំពីយាន ស្ដេចទៅតែ​ព្រះបាទាទេ ចូលសំដៅទៅរកព្រះមានព្រះភាគ លុះចូលទៅដល់ហើយ ក៏ថ្វាយបង្គំព្រះមានព្រះភាគហើយគង់ក្នុងទីដ៏សមគួរ ។</p>
        <p><a class='ref km' id='km288' href='#km288'>២៨៨</a>លុះព្រះបាទបសេនទិកោសល គង់ក្នុងទីដ៏សមគួរហើយព្រះមានបុណ្យ ទ្រង់ត្រាស់សួរថា បពិត្រមហារាជ ទំនងជាមហាបពិត្រខ្ញាល់នឹងព្រះបាទមគធសេនិយពិម្ពិសារ ឬខ្ញាល់នឹងស្ដេចលិច្ឆវីអ្នកកុ្រងវេសាលី ឬក៏ខ្ញាល់នឹងពួកស្ដេចដែលជាបច្ចាមិត្រឯទៀត ឬអ្វី ។ ព្រះបាទបសេនទិកោសលក្រាបបង្គំទូលថា បពិត្រព្រះអង្គដ៏ចំរើន ខ្ញុំព្រះអង្គមិនខឹងនឹងព្រះបាទមគធសេនិយពិម្ពិសារ មិនខឹងនឹងស្ដេចលិច្ឆវីអ្នកក្រុងវេសាលី មិនខឹងនឹងពួកស្ដេច ដែលជាបច្ឆាមិត្រឯទៀតទេបពិត្រព្រះអង្គដ៏ចំរើន ក្នុងដែនរបស់ខ្ញុំព្រះអង្គ​ មានចោរឈ្មោះអង្គុលិមាល ជាមនុស្សកាច មានដៃប្រឡាក់ឈាម ស្និទ្ធក្នុងការបៀតបៀននឹងការសមា្លប់ ឥតមានសេចកី្ដអាណិតអាសូរពួកសត្វមានជីវិតឡើយ វាតែងធ្វើស្រុកឲ្យទៅជាមិនមែនស្រុកក៏មាន ធ្វើនិគមឲ្យទៅជាមិនមែននិគមក៏មាន ធ្វើជនបទឲ្យទៅជាមិនមែនជនបទក៏មាន វាតែងសម្លាប់ពួកមនុស្ស កាត់យកម្រាមដៃមកធ្វើជាកម្រងពាក់ បពិត្រព្រះអង្គដ៏ចំរើន ខ្ញុំព្រះអង្គនឹងកំចាត់អង្គុលិមាលចោរនោះចេញ ។ ព្រះមានបុណ្យត្រាស់ថា បពិត្រមហារាជ ចុះបើមហាបពិត្រត្រឡប់ជាឃើញអង្គុលិមាល កោរសក់ ពុកមាត់នឹងពុកចង្កា ស្លៀកដណ្ដប់សំពត់កាសាយៈចេញចាកផ្ទះទៅកាន់ផ្នួស វៀរចាកបាណាតិបាត វៀរចាកអទិន្នាទានវៀរចាកមុសាវាទ​ បរិភោគភត្តតែមួយពេល ប្រព្រឹត្តធម៌ដ៏ប្រសើរ មានសីល មានធម៌ដ៏ល្អវិញ តើមហាបពិត្រ ត្រូវធ្វើអង្គុលិមាលនោះដូចម្ដេចទៅ ។ ព្រះបាទបសេនទិកោសល ក្រាបបង្គំទូលថា បពិត្រព្រះអង្គដ៏ចំរើន ខ្ញុំព្រះអង្គគប្បីថ្វាយបង្គំ ឬក្រោកទៅទទួល និមន្តដោយអាសនៈឬទំនុកបំរុងនូវអង្គុលិមាលនោះ ដោយចីវរ បិណ្ឌបាត សេនាសនៈ ថ្នាំរក្សារោគជាបច្ច័យដល់អ្នកជម្ងឺ នឹងបរិក្ខារទាំងឡាយ ឬនឹងចាត់ចែងការរក្សា សេចកី្ដការពារ នឹងការគ្រប់គ្រង ប្រកបដោយធម៌ដល់អង្គុលិមាលនោះ បពិត្រព្រះអង្គដ៏ចំរើន បើអង្គុលិមាលចោរនោះ ធ្លាប់ជាមនុស្សទ្រុស្ដសីល មានធម៌ដ៏លាមកហើយ ធ្វើម្ដេចនឹងសង្រួមក្នុងសីលយ៉ាងនោះកើត ។</p>
        <p><a class='ref km' id='km289' href='#km289'>២៨៩</a>ចួន​សម័យនោះឯង អង្គុលិមាលមានអាយុ កំពុងអង្គុយជិត​ព្រះមានព្រះភាគ ។ គ្រានោះ ព្រះមានព្រះភាគ លើកព្រះហស្តខាងស្ដាំ ចង្អុលបង្ហាញព្រះបាតបសេនទិកោសលថា​ បពិត្រមហារាជ នុ៎ះហ្ន៎អង្គុលិមាល ។ លំដាប់នោះ ព្រះបាទបសេនក៏មានសេចកី្ដភ័យភិត តក់ស្លុត ព្រីរោម ព្រីស្បែកឡើងមួយរំពេច ។ គ្រានោះព្រះមានព្រះភាគជ្រាបជាក់ថា ព្រះបាទបសេនទិកោសល ទ្រង់ភ័យញ័រចំប្រប់ព្រីរោម ដូច្នោះហើយ ក៏ត្រាស់ទៅនឹងព្រះបាទបសេនិកោសលដូច្នេះថា បពិត្រមហារាជ​សូមមហាបពិត្រកុំភ័យឡើយ បពិត្រមហារាជ សូមមហាបពិត្រកុំភ័យឡើយ ភ័យអំពីសំណាក់អង្គុលិមាលនេះមិនមានដល់មហាបពិត្រទេ ។ លំដាប់នោះ ភ័យណាក្ដី សេចកី្តតក់ស្លុតណាក្ដី សេចកី្ដព្រឺរោម ព្រឺស្បែកណាក្ដី បានកើតមានដល់ព្រះបាទបសេនិកោសល ភ័យជាដើមនោះ ក៏សម្លាប់រម្ងាប់បាត់ទៅក្នុងលំដាច់នោះឯង ។ គ្រានោះ ព្រះបាទបសេនិកោសល ក៏ចូលទៅជិតអង្គុលិមាលភិក្ខុមានអាយុ លុះចូលទៅដល់ហើយ ក៏មានព្រះឪង្ការសូរអង្គុលិមាលភិក្ខុមានអាយុដូច្នេះថា បពិត្រលោកដ៏ចំរើន លោកម្ចាស់ឈ្មោះអង្គុលិមាលឬ​ ។ អង្គុលិមាលមានអាយុតបថា ថ្វាយព្រះពរមហារាជ ។ ព្រះបាទបសេនទិកោសល មានព្រះបន្ទូលសួរថា បពិត្រលោកម្ចាស់ដ៏ចំរើន ចុះបិតាលោកម្ចាស់គោត្រអ្វី មាតាលោកម្ចាស់គោត្រអ្វី ។ អង្គុលិមាលមានអាយុតបថា ថ្វាយព្រះពរ​មហារាជ​ បិតា (អាត្មាភាព​) ជាគគ្តគគោត្រ មាតា (អាត្មាភាព) ជាមន្គានីគោត្រ ។ ព្រះបាទបសេនិកោសល មានព្រះរាជឪង្ការបវារណាថា បពិត្រលោកម្ចាស់ដ៏ចំរើន សូមលោកម្ចាស់គគ្គគោត្រ មន្តានីបុត្រ អភិរម្បចុះ ខ្ញុំព្រះករុណានឹងទំនុកបំរុងដោយចីវរ បិណ្ឌបាត សេនាសនៈ ថ្នាំរក្សារោគ ជាបច្ច័យដល់អ្នកជម្ងឺ នឹងបរិក្ខារទាំងឡាយ ដល់លោកម្ចាស់ គគ្គគោត្រមន្តានីបុត្រ ។ សម័យនោះឯង អង្គុលិមាលមានអាយុ ប្រព្រឹត្តនៅតែក្នុងព្រៃ ប្រព្រឹត្តបិណ្ឌបាត ប្រើប្រាស់តែសំពត់បង្សុកូលប្រើប្រាស់តែចីវរ ៣ ។ បានជាកាលនោះ អង្គុលិមាលនោះ អង្គុលិមាលភិក្ខុមានអាយុថ្វាយព្រះពរព្រះបាទបសេនទិកោសលថា ពុំបាច់ទេមមហារាជ អាត្មាភាពមានត្រៃចីវរគ្រប់គ្រាន់ហើយ ។</p>
        <p><a class='ref km' id='km290' href='#km290'>២៩០</a>លំដាប់នោះ ព្រះបាទបសេនទិកោសល ស្ដេចចូលទៅគាល់ព្រះមានព្រះភាគ លុះស្ដេចចូលទៅដល់ហើយ ក៏ថ្វាយបង្គំព្រះមានព្រះភាគ ហើយគង់ក្នុងទីដ៏សមគួរ ។ លុះព្រះបាទបសេនទិកោសល គង់ក្នុងទីដ៏សមគួរហើយ ក៏ក្រាបទូលសេចកី្ដនេះ នឹងព្រះមានព្រះភាគថា បពិត្រព្រះអង្គដ៏ចំរើន អស្ចារ្យណាស់ បពិត្រព្រះអង្គដ៏ចំរើន ចំឡែកណាស់ បពិត្រព្រះអង្គដ៏ចំរើន ព្រោះថា ព្រះមានព្រះភាគព្រះអង្គអាចទូន្មានបុរសដែលគេទូន្មានមិនបាន អាចរម្ងាប់បុរសដែលគេរម្ងាប់មិនបាន អាចរំលត់ពុតត្បុតបុរសដែលគេរំលត់មិនបាន បពិត្រព្រះអង្គដ៏ចំរើន ដ្បិតខ្ញុំព្រះអង្គមិនអាចនឹងទូន្នាននូវបុរសណា ដោយអាជ្ញាក្ដី ដោយគ្រឿងសស្រ្តវុធក្ដី ព្រះមានព្រះភាគអាចទូន្មានបុរសនោះបានដោយមិនបាច់មានអាជ្ញា ដោយមិនបាច់មានគ្រឿងសស្រ្តវុធ បពិត្រព្រះអង្គដ៏ចំរើន ក៏ឥឡូវនេះខ្ញុំព្រះអង្គសូមថ្វាយបង្គំលាទៅវិញ ព្រោះខ្ញុំព្រះអង្គមានកិច្ចការច្រើន មានការរវល់ច្រើន ។ ព្រះអង្គត្រាស់ថា ថ្វាយព្រះពរមហារាជ សូមមហាបពិត្រទ្រង់ជ្រាបនូវកាលដ៏គួរនឹងស្ដេចយាងទៅ ក្នុងកាលឥឡូវនេះចុះ ។ គ្រានោះ ព្រះបាទបសេនទិកោសល ក៏ក្រោកចាកអាសនៈហើយ ក្រាបថ្វាយបង្គំលាព្រះមានព្រះភាគហើយ ធ្វើប្រទក្សិណស្ដេចចេញទៅ ។</p>
        <p><a class='ref km' id='km291' href='#km291'>២៩១</a>លំដាប់នោះ អង្គុលិមាលមានអាយុ ស្លៀកស្បង់ប្រដាប់បាត្រចីវរ ក្នុងបុព្វណ្ហសម័យ រួចចូលទៅកាន់ក្រុងសាវត្ថីដើម្បីបិណ្ឌបាត ។ អង្គុលិមាលមានអាយុ កាលទៅតាមលំដាប់ច្រកដើមី្បបិណ្ឌបាតក្នុងក្រុងសាវត្ថី បានចួបនឹងស្រ្តីម្នាក់ វង្វេងស្មារតីព្រោះគក៌មិនសប្បាយព្រោះគភ៌១ ។ លុះលោកឃើញហើយ ក៏គិតថា អើហ្ន៎ពួកសត្វលំបាកណាស់ អើហ្ន៎ ពួកសត្វលំបាកណាស់ ។ លំដាប់នោះអង្គុលិមាលមានអាយុ ទៅបិណ្ឌបាតក្នុងក្រុងសាវត្ថី លុះត្រឡប់ពីបិណ្ឌបាតក្នុងកាលជាខាងក្រោយនៃភត្តហើយ ក៏ឆៀងចូលទៅគាល់ព្រះមានព្រះភាគ លុះចូលទៅដល់ហើយ ក៏ថ្វាយបង្គំព្រះមានព្រះភាគ រួចអង្គុលិមាលក្នុងទីដ៏សមគួរ ។ លុះអង្គុលិមាល មានអាយុ អង្គុយក្នុងទីដ៏សមគួរហើយ ក៏ក្រាបទូលដំណើរនុ៎ះ ចំពោះព្រះមានព្រះភាគថាបពិត្រព្រះអង្គដ៏ចំរើន ខ្ញុំព្រះអង្គបានស្លៀកស្បង់ ប្រដាប់បាត្រចីវរក្នុងបុព្វណ្ហសម័យក្នុងទីឯណោះ រួចចូលទៅកាន់ក្រុងសាវត្ថី ដើមី្បបិណ្ឌបាតបពិត្រព្រះអង្គដ៏ចំរើន ខ្ញុំព្រះអង្គកំពុងដើរទៅតាមលំដាប់ច្រក ដើមី្បបិណ្ឌបាតក្នុងក្រុងសាវត្ថី បានចួបនឹងស្ដ្រីម្នាក់វង្វេងស្មារតីព្រោះគភ៌ មិនសប្បាយព្រោះគភ៌ លុះខ្ញុំព្រះអង្គឃើញហើយ ក៏គិតថា អើហ្ន៎ ពួកសត្វលំបាក់ណាស់ អើហ្ន៎ ពួកសត្វលំបាកណាស់ ។</p>
        <p><a class='ref km' id='km293' href='#km293'>២៩៣</a>ព្រះអង្គត្រាស់ថា ម្នាលអង្គុលិមាល បើដូច្នោះ ចូរអ្នកចូលទៅរកស្រ្តីនោះ លុះចូលទៅដល់ហើយ ចូរនិយាយនឹងស្រ្តីនោះយ៉ាងនេះថា នែនាង តាំងអំពីអាតា្មកើតមកមិនដែលក្លែងផ្ដាច់ផ្ដលជីវិតសត្វឡើយដោយពាក្យសច្ចៈនេះ សូមសិរីសួស្តីកើត មានដល់នាង សូមសិរីសួស្ដីកើតមានដល់គភ៌ ។ អង្គុលិមាលទូលថា បពិត្រព្រះអង្គដ៏ចំរើន សម្បជានមុសាវាទ នឹងមានដល់ខ្ញុំមានដល់ព្រះអង្គដោយពិត បពិត្រព្រះអង្គដ៏ចំរើនព្រោះខ្ញុំព្រះអង្គបានក្លែងផ្ដាច់ផ្ដិលជីវិតសត្វជាច្រើន ។ ព្រះអង្គត្រាស់ថាម្នាលអង្គុលិមាល បើដូច្នោះ ចូរអ្នកចូរទៅរកស្រ្តីនោះ លុះចូលទៅដល់ហើយ ចូរនិយាយនឹងស្រ្តីនោះយ៉ាងនេះថា នែនាង តាំងអំពីអាត្មាកើតហើយក្នុងអរិយជាតិ (បានជាអរិយបុគ្គល) មិនដែលក្លែងផ្ដាច់ផ្ដិលជីវិតសត្វឡើយ ដោយពាក្យសច្ចៈនេះ សូមសិរីសួស្ដី កើតមានដល់នាងសូមសិរីសួស្ដី កើតមានដល់គភ៌ ។ អង្គុលិមាលមានអាយុ ទទួលព្រះពុទ្ធដីកាព្រះមានបុណ្យថា ករុណាព្រះអង្គ ហើយក៏ចូលទៅរកស្រ្តីនោះ លុះចូលទៅដល់ហើយ ក៏និយាយនឹងស្រ្តីនោះដូច្នេះថា នែនាងតាំងអំពីអាត្មាកើតហើយក្នុងអរិយជាតិ មិនដែលក្លែងផ្ដាច់ផ្ដិលជីវិតសត្វឡើយ ដោយពាក្យសច្ចៈនេះ សូមសិរីសួស្ដី កើតមានដល់នាង សូមសិរីសួស្ដី កើតមានដល់គភ៌ ។ គ្រានោះឯង សិរីសួស្ដី ក៏បានកើតដល់ស្ត្រីនោះ សិរីសួស្ដីក៏បានកើតដល់គភ៌ ។</p>
        <p><a class='ref km' id='km293' href='#km293'>២៩៣</a>លំដាប់នោះ អង្គុលិមាលមានអាយុ ជាបុគ្គលម្នាក់ឯងដោះខ្លួនចេញចាកពួក ឥតមានសេចកី្ដធ្វេសប្រហែស មានព្យាយាមដុតនូវកិលេស ប្រថុយលះបង់នូវអត្តភាព ពួកកុលបុត្រដែលចេញចាកផ្ទះហើយ ចូលទៅកាន់ផ្នួសដោយប្រពៃ ដើមី្បប្រយោជន៍ដល់អនុត្តរធម៌ណា មិនយូរប៉ុន្មាន​ លោកក៏បានធ្វើឲ្យជាក់ច្បាស់នូវអនុត្តរធម៌នោះ​ ដែលជាទីបំផុតនៃព្រហ្មចរិយៈ ដោយប្រាជ្ញារបស់ខ្លួនដោយខ្លួនឯង ក្នុងបច្ចុប្បន្ននេះ ហើយសម្រេចសម្រាន្តនៅដោយឥរិយាបថទាំង ៤ ក៏បានដឹងច្បាស់ថា ជាតិកំណើតរបសអញអស់ហើយ មគ្គព្រហ្មចរិយធម៌អាអាត្មាអញបានប្រព្រឹត្តរួចហើយ សោឡសកិច្ចអាត្មាអញបានធ្វើរួចហើយ មគ្គភាវនាកិច្ចដទៃក្រៅពីសោឡសកិច្ចនេះទៀតមានឡើយ ។ បណ្ដាព្រះអរហន្តទាំងឡាយ អង្គុលិមាលមានអាយុ រាប់ថាជាព្រះអរហន្តមួយរូបដែរ ។</p>
        <p><a class='ref km' id='km294' href='#km294'>២៩៤</a>លំដាប់នោះ អង្គុលិមាលមានអាយុ ស្លៀកស្បង់ប្រដាប់បាត្រចីវរ ក្នុងបុព្វណ្ហសម័យ ហើយចូលទៅ ដើមី្បបិណ្ឌបាតក្នុងក្រុងសាវត្ថី ។ សម័យនោះឯង មនុស្សដទៃយកដុំដីគ្រវែងចោលធ្លាក់ទៅលើកាយអង្គុលិមាល មានអាយុក៏មាន មនុស្សដទៃយកដម្បងគ្រវែងចោលធ្លាក់ទៅលើកាយអង្គុលិមាលមានអាយុក៏មាន មនុស្សដទៃយកក្រួសផ្ទាត់ធ្លាក់ទៅ លើកាយអង្គុលិមាលមានអាយុក៏មាន ។ គ្រានោះ អង្គុលិមាលមានអាយុ (មានរបួស) បែកសីសៈ ហូរឈាមបែកបាត្រ រហែកសង្ឃាដិ ក៏ដើរចូលទៅគាល់ព្រះមានបុណ្យ ។ ព្រះមានបុណ្យ បានទតឃើញអង្គុលិមាលមានអាយុ កំពុងដើរមកអំពីចម្ងាយ លុះឃើញហើយ ក៏ត្រាស់ទូន្មានអង្គុលិមាលមានអាយុដូច្នេះថាព្រហ្មណ៍ ចូរអ្នកខំអត់ទ្រាំទៅ ព្រាហ្មណ៍ ចូរអ្នកខំអត់ធ្មត់ទៅ អ្នកគួរនឹងឆេះក្នុងនរកជាច្រើនឆ្នាំ ជាច្រើនរយឆ្នាំ ជាច្រើនពាន់ឆ្នាំ ដោយវិបាកនៃកម្មណាម្នាលព្រាហ្មណ៍ អ្នកបានទទួលរងវិបាកនៃកម្មនោះក្នុងបច្ចុប្បន្ននេះ (តែប៉ុណ្ណោះ) ទេ ។</p>
        <p><a class='ref km' id='km295' href='#km295'>២៩៥</a>វេលានោះ អង្គុលិមាលមានអាយុ ទៅនៅក្នុងទីរហោស្ថានសម្ងំតែម្នាកឯង បានប្រទះនូវវិបុត្តិសុខ ទើបបន្លឺឧទាននេះ ក្នុងវេលានោះថា</p>
        <p>បុគ្គលណា ធ្វេសប្រហែសក្នុងកាលមុន ដល់កាលជាខាង</p>
        <p>ក្រោយមក បុគ្គលនោះមិនធ្វេសប្រហែសវិញ បុគ្គលនោះ</p>
        <p>ឈ្មោះថាញុំាងលោក១) នេះឲ្យភ្លឺច្បាស់ ដូចព្រះចន្រ្ទផុតស្រ</p>
        <p>ឡះចាកពពក បាបកម្មដែលបុគ្គលណាធ្វើហើយ តែបុគ្គល</p>
        <p>នោះត្រឡប់ជាបិទបាន គឺមិនទទួលផលកម្មវិញ ដោយ</p>
        <p>សារកុសលគឺមគ្គ បុគ្គលនោះឈ្មោះថា ញុំាងលោកនេះឲ្យភ្លឺ</p>
        <p>ច្បាស់ ដូចព្រះចន្រ្ទផុតស្រឡះចាកពពក ភិក្ខុណា កំឡោះ</p>
        <p>នៅឡើយ ប្រកបព្យាយាមក្នុងព្រះពុទ្ធសាសនា ភិក្ខុនោះឯង</p>
        <p>ឈ្មោះថាញុំាងលោកនេះឲ្យភ្លឺច្បាស់ ដូចព្រះចន្រ្ទផុតស្រឡះ</p>
        <p>ចាកពពក</p>
        <p>សូមពួកមនុស្សជាសត្រូវ ស្ដាប់ធម្មកថារបស់ខ្ញុំ សូមពួក</p>
        <p>មនុស្សជាសត្រូវនឹងខ្ញុំ ប្រកបព្យាយាមក្នុងពុទ្ធសាសនា ពួក</p>
        <p>សប្បុរសណា តែងដឹងនាំមនុស្សឲ្យរៀនធម៌ សូមពួក</p>
        <p>មនុស្សជាសត្រូវនឹងខ្ញុំ សេពគប់ពួកសប្បុរសទាំងនោះចុះ</p>
        <p>សូមពួកមនុស្សជាសត្រូវនឹងខ្ញុំ ស្ដាប់ធម៌ជាទីផូរផង់ គឺខន្តិ</p>
        <p>ទាំងជាទីសរសើរនូវការមិនខឹងគឺមេត្តា តាមកាលដ៏សមគួរ</p>
        <p>ផង សូមពួកមនុស្សជាសត្រូវនឹងខ្ញុំ បំពេញនូវធម៌នោះផង</p>
        <p>មនុស្សណាជាសត្រូវនឹងខ្ញុំ សូមសត្រូវនោះកុំបៀតបៀនខ្ញុំ</p>
        <p>ទាំងកុំបៀតបៀនបុគ្គលដទៃណាមួយឡើយ សូមឲ្យដល់</p>
        <p>នូវសេចកី្ដសុខគឺព្រះនិព្វាន ចូលរក្សានូវមនុស្សដែលប្រកប</p>
        <p>ដោយតណ្ហា នឹងមនុស្សដែលមិនមាតណ្ហា ។</p>
        <p>ពួកអ្នកបង្ហូរទឹក រមែងបង្ហូរទឹក (តាមប្រឡាយទឹក) ពួកអ្នក</p>
        <p>ធ្វើកូនសរ រមែងពត់កូនសរ​ ពួកអ្នកចាំងឈើ រមែងចាំង</p>
        <p>ឈើ អ្នកប្រាជ្ញទាំងឡាយ រមែងទូន្មានខ្លួនបានដូច្នោះដែរ ។</p>
        <p>ពួកមនុស្សខ្លះទូន្មានដោយមដម្បង ដោយកង្វេរ ដោយរំពាត</p>
        <p>ចំណែកខ្ញុំជាអ្នកមានអាជ្ញា ដែលព្រះមានបុណ្យ ជាតាទិ</p>
        <p>បុគ្គល មិនបានយកដម្បង ឬគ្រឿងសស្រា្តវុធ (មកទូន្មាន</p>
        <p>ខ្ញុំទេ) កាលដើមខ្ញុំឈ្មោះថា អហឹសកកុមារ (ជាអ្នកមិន</p>
        <p>បៀតបៀនគេ) តែជាអ្នកបៀតបៀនគេ ដល់មកថ្ងៃនេះ ខ្ញុំមាន</p>
        <p>ឈ្មោះទៀងទាត់ គឺសមតាមឈ្មោះដើមខ្ញុំហើយ ព្រោះខ្ញុំ</p>
        <p>មិនបៀតបៀនអ្នកណាមួយទៀតទេ កាលពីដើមខ្ញុំជាចោរ</p>
        <p>មាននាមប្រាកដថា អង្គុលិមាល ដែលជំនន់ធំបន្សាត់ទៅ</p>
        <p>(តែឥឡូវនេះ) ខ្ញុំបានដល់នូវព្រះពុទ្ធជាទីពឹងហើយ កាល</p>
        <p>ពីដើម ខ្ញុំមានដៃប្រឡាក់ឈាម មាននាមប្រាកដថាអង្គុលិ</p>
        <p>មាល (តែឥឡូវនេះ) សរណគមន៍ខ្ញុំបានដល់ហើយ តណ្ហា</p>
        <p>ជាគ្រឿងនាំទៅកាន់ភព ខ្ញុំបានគាស់រំលើងចោលហើយ ខ្ញុំ</p>
        <p>បានធ្វើអំពើដែលគួរទៅកាន់ទុគ្គតិដូច្នោះច្រើនពិតមែន តែកម្ម</p>
        <p>វិបាកគឺមគ្គចេតនាបានមកអប់រំ (ក្នុងសន្តានខ្ញុំហើយ) ខ្ញុំជាអ្នក</p>
        <p>លែងចំពាក់បំណុលគឺកិលេស បរិភោគភោជន ពួកជនពាល</p>
        <p>ឥតប្រាជ្ញាតែងប្រកបសេចកី្ដប្រមាទ ឯអ្នកប្រាជ្ញតែងរក្សា</p>
        <p>សេចកី្ដមិនប្រមាទទុក ដូចរក្សាទ្រព្យដ៏ថ្លៃថ្លា សូមអ្នកទាំង</p>
        <p>ឡាយ កុំប្រកបសេចកី្ដប្រមាទឡើយ កុំប្រកបសេចកី្ដត្រេកអរ</p>
        <p>នឹងការមូលមិត្រក្នុងកាមឡើយ ព្រោះថាបុគ្គលអ្នកមិនប្រ</p>
        <p>ហែសធ្វេស ខំដុតបំផ្លាញ (នូវកិលេស) រមែងបានដល់នូវ</p>
        <p>សេចកី្ដសុខដ៏ទូលាយ ខ្ញុំមកល្អហើយ ខ្ញុំមិនគេចចេញទេ</p>
        <p>គំនិតនេះ ខ្ញុំមិនមែនគិតខុសទេ បណ្ដាធម៌ទាំងឡាយ</p>
        <p>ដែលព្រះអង្គចែករលែកល្អហើយ ព្រះនិព្វានណាជាគុណ</p>
        <p>ជាតដ៏ប្រសើរ ខ្ញុំបានដល់នូវព្រះនិព្វាននោះហើយ ខ្ញុំមកល្អ</p>
        <p>ហើយ ខ្ញុំមិនគេចចេញទេ គំនិតនេះ ខ្ញុំមិនមែនគិតខុសទេ</p>
        <p>វិជ្ជា ៣ ប្រការ ខ្ញុំបានសម្រេចហើយ ពុទ្ធសាសនាខ្ញុំ</p>
        <p>បានធ្វើតាមហើយ ។</p>
        <p>ចប់ អង្គុលិមាលសូត្រ ទី ៦ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>