<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn42' lang='km'>
        <header>
            <ul>
            </ul>
            <h1>វេរញ្ចកសូត្រទី ២</h1>
        </header>
        <p><a class='ref km' id='km១២៨' href='#km១២៨'>១២៨</a>ខ្ញុំបានស្តាប់មកយ៉ាងនេះ ។ សម័យមួយ ព្រះមានព្រះភាគ ទ្រង់ គង់នៅក្នុងវត្តជេតពន របស់អនាថបិណ្ឌិកសេដី្ឋ ទៀបក្រុងសាវត្ថី ។ ក៏សម័យនោះឯង ពួកព្រាហ្មណ៍ និងគហបតិអ្នកស្រុកវេរញ្ជានៅអាស្រ័យក្នុងក្រុងសាវតី្ថ ដោយកិច្ច នីមួយ ។ ពួកព្រាហ្មណ៍និងគហបតិ អ្នកស្រុកវេរញ្ជា បានឮដំណឹងថា ព្រះសមណ-គោតមជាសក្យបុត្រ ចេញចាកសក្យត្រកូលទៅបួស ប្រថាប់នៅក្នុងវត្តជេតពន របស់ អនាថបិណ្ឌិកសេដី្ឋ ទៀបក្រុងសាវត្ថី ។ កិត្តិសព្ទដ៏ល្អនៃព្រះគោតមដ៏ចម្រើននោះ ល្បីឮ ខ្ចរខ្ចាយយ៉ាងនេះថា ព្រះមានព្រះភាគអង្គនោះ ព្រះអង្គជាអរហន្តសម្មាសម្ពុទ្ធ បរិបូណ៌ ដោយវិជ្ជានិងចរណៈ ជាព្រះសុគត​ ជ្រាបច្បាស់នូវត្រៃលោក ព្រះអង្គប្រសើរ បំផុត ព្រះអង្គជាសារថី ទូន្មាននូវបុរស ព្រះអង្គជាសាស្ត្រាចារ្យនៃទេវតានិងមនុស្ស ទាំងឡាយ ជាព្រះពុទ្ធ ទ្រង់ចែកនូវធម៌ទាំងពួង ព្រះអង្គបានត្រាស់ដឹង​ បានធ្វើឲ្យជាក់ ច្បាស់ ដោយប្រាជ្ញា ចំពោះព្រះអង្គនូវលោកនេះ ព្រមទាំងទេវលោក មារលោក ព្រហ្មលោក នូវពួកសត្វ ព្រមទាំងសមណៈព្រាហ្មណ៍ ទាំងមនុស្សជាសម្មតិ​ទេព និងមនុស្សដ៏សេស ហើយប្រកាស ទ្រង់សម្តែងធម៌ មានលំអបទដើម បទកណ្តាល បទចុង ព្រះអង្គ ប្រកាសនូវព្រហ្មចរិយធម៌ ព្រមទាំងអត្ថទាំងព្យញ្ជនៈដ៏បរិបូណ៌បរិសុទ្ធ ទាំងអស់ ក៏ដំណើរដែលបានជួបប្រទះនឹងព្រះអរហន្តទាំងឡាយ មានសភាពយ៉ាងនេះ ជាការ ប្រពៃពេក ។ គ្រានោះឯង ពួកព្រាហ្មណ៍និងគហបតិ អ្នកស្រុកវេរញ្ជា នាំគ្នាចូល ទៅ គាល់ព្រះមានព្រះភាគ លុះចូលទៅដល់ហើយ ពួកខ្លះ ក៏ថ្វាយបង្គំព្រះមានព្រះភាគ រួចអង្គុយក្នុងទីដ៏សមគួរ ពួកខ្លះ គ្រាន់តែនិយាយពាក្យសំណេះសំណាលទៅរក ព្រះមានព្រះភាគ លុះបញ្ចប់ពាក្យដែលគួររីករាយ និងពាក្យដែលគួរ រឭកហើយ ក៏អង្គុយក្នុងទីដ៏សមគួរ ពួកខ្លះអង្គុយប្រណម្យអញ្ចលី ចំពោះព្រះមានព្រះភាគ ក្នុងទីដ៏ សមគួរ ពួកខ្លះ គ្រាន់តែប្រកាសនាមនិងគោត្រ ក្នុងសំណាក់ព្រះមានព្រះភាគ អង្គុយ ក្នុងទីដ៏សមគួរ ពួកខ្លះអង្គុយនៅស្ងៀម ក្នុងទីដ៏សមគួរ លុះពួកព្រាហ្មណ៍និងគហបតិ អ្នកស្រុកវេរញ្ជា អង្គុយក្នុងទីដ៏សមគួហើយ ទើបក្រាបបង្គំទូលសួរព្រះមានព្រះភាគ យ៉ាងនេះថា បពិត្រព្រះគោតមដ៏ចម្រើន អី្វជាហេតុ អី្វជាបច្ច័យ ដែលនាំឲ្យពួកសត្វខ្លះ ក្នុង លោកនេះ លុះបែកធ្លាយរាងកាយ ខាងមុខ អំពីសេចកី្តស្លាប់ទៅកើត ក្នុងកំណើត សត្វតិរច្ឆាន ប្រេតវិស័យ អសុរកាយ នរក បពិត្រព្រះគោតមដ៏ចម្រើន មួយទៀត អី្វជាហេតុ អី្វជាបច្ច័យ ដែលនាំឲ្យពួកសត្វ ក្នុងលោកនេះ លុះបែកធ្លាយរាងកាយខាង មុខអំពីសេចកី្តស្លាប់​ទៅកើត ក្នុងសុគតិសួគ៌ ទេវលោក ។ ព្រះអង្គទ្រង់ត្រាស់តបថា​ ម្នាលគហបតិទាំងឡាយ ព្រោះហេតុតែការប្រព្រឹត្តិមិនសើ្ម គឺប្រព្រឹត្តិមិនត្រូវធម៌នុ៎ះឯង បានជាពួកសត្វខ្លះ ក្នុងលោកនេះ ដល់បែកធ្លាយរាងកាយខាងមុខអំពីសេចកី្តស្លាប់​ ទៅកើត ក្នុងកំណើតសត្វតិរច្ឆាន ប្រេតវិស័យ អសុរកាយ នរក យ៉ាងនេះ ម្នាលគហបតី ទាំងឡាយ ព្រោះហេតុតែការប្រព្រឹត្តិសើ្ម គឺប្រព្រឹត្តិត្រូវកន្លងធម៌ដែលនាំឲ្យពួកសត្វខ្លះ ក្នុងលោកនេះ លុះបែកធ្លាយរាងកាយខាងមុខអំពីសេចកី្តស្លាប់​ទៅកើត ក្នុងសុគតិ សួគ៌ ទេវលោក យ៉ាងនេះ ។ ធម៌នេះព្រះគោតមដ៏ចម្រើនបានសម្តែងដោយសេចកី្តបំព្រួញ មិនទាន់ចែក រំលែកសេចកី្តដោយពិស្តារទេ យើងខ្ញុំមិនទាន់ដឹងសេចកី្តដោយពិស្តារ ឡើយ សូមទ្រង់ព្រះមេត្តាប្រោសព្រះគោតមជាម្ចាស់សម្តែងធម៌ ដែលព្រះគោតម​ជា​ម្ចាស់ សម្តែងដោយសេចកី្តសង្ខេប មិនទាន់ចែករំលែកសេចកី្តពិស្តារនៅឡើយនេះ ឲ្យយើងខ្ញុំបានយល់ សេចកី្តច្បាស់លាស់ ដោយពិស្តារឲ្យទាន ។ ម្នាលគហបតី ទាំងឡាយ បើដូច្នោះ ចូរអ្នកទាំងឡាយ ប្រុងចាំស្តាប់ចុះ ចូរធ្វើទុកក្នុងចិត្តឲ្យប្រពៃចុះ តថាគតនឹងសម្តែង ។ ពួកព្រាហ្មណ៍និងគហបតិ អ្នកស្រុកវេរញ្ជា ទទួលតបព្រះពុទ្ធដីកា នៃព្រះមានព្រះភាគថា ព្រះករុណា ព្រះអង្គ ។</p>
        <p><a class='ref km' id='km១២៩' href='#km១២៩'>១២៩</a>ព្រះមានព្រះភាគ បានត្រាស់យ៉ាងនេះ ម្នាលគហបតីទាំងឡាយ បុគ្គលប្រព្រឹត្តិមិនត្រូវកន្លងធម៌ ប្រព្រឹត្តិមិនស្មើខាងកាយ ៣ ចំណែក បុគ្គល ប្រព្រឹត្តិមិន ត្រូវកន្លងធម៌ ប្រព្រឹត្តិមិនស្មើខាងវាចា ៤ ចំណែក បុគ្គលប្រព្រឹត្តិមិនត្រូវកន្លងធម៌ ប្រព្រឹត្តិមិនស្មើខាងចិត្ត ៣ ចំណែក ។ ម្នាលគហបតីទាំងឡាយ ចុះបុគ្គលប្រព្រឹត្តិមិន ត្រូវកន្លងធម៌ ប្រព្រឹត្តិមិនស្មើខាងកាយ ៣ ចំណែក តើដូចម្តេច ។ ម្នាលគហបតិ​ទាំងឡាយ បុគ្គលពួកខ្លះ ក្នុងលោកនេះ ជាអ្នកសម្លាប់សត្វ ប្រព្រឹត្តិអាក្រក់ មានដៃ ប្រឡាក់ឈាម ជាអ្នកសិ្នទ្ធចិត្ត ក្នុងការសម្លាប់សត្វ ឥតមានសេចកី្តអៀនខ្មាស ឥតមាន មេត្តាត្រាប្រណី ចំពោះពួកសត្វដែលមានជីវិតទាំងអស់ ។ ជាអ្នកកាន់យកទ្រព្យដែល គេមិនបានឲ្យ ជាអ្នកកាន់យកទ្រព្យ ដែលជាគ្រឿងប្រើប្រាស់របស់បុគ្គលដទៃ ដែលគេ​មិន ឲ្យជាចំណែកថេយ្យចិត្ត ។ ជាអ្នកប្រព្រឹត្តខុសក្នុងកាមទាំងឡាយ ពួកស្រ្តីណា​ដែល​មាតាគ្រប់គ្រងរក្សា ។បេ។ ជាអ្នកដល់នូវការប្រព្រឹត្តលើ្មស ចំពោះស្រី្តដែលមានសភាព យ៉ាងនោះ ។ ម្នាលគហបតីទាំងឡាយ បុគ្គលប្រព្រឹត្តិមិនត្រូវកន្លងធម៌ ប្រព្រឹត្តិមិន ស្មើខាងកាយ ៣ ចំណែក យ៉ាងនេះឯង ម្នាលគហបតីទាំងឡាយ ចុះបុគ្គលប្រព្រឹត្តិមិន ត្រូវកន្លងធម៌ ប្រព្រឹត្តិមិនស្មើ ខាងវាចា ៤ ចំណែក តើដូចម្តេច ។ ម្នាលគហបតិ ទាំងឡាយ បុគ្គលពួកខ្លះ ក្នុងលោកនេះ ជាអ្នកនិយាយពាក្យកុហក ។បេ។ និយាយ កុហក​ទាំងដឹងខ្លួន ជាអ្នកមានសំដីញុះញង់គឺឮដំណឹងអំពីទីនេះ ទៅប្រាប់ក្នុងទីឯណោះ ។បេ។ ជាអ្នកនិយាយដែលធ្វើឲ្យគេបែកគ្នាជាពួក ជាអ្នកមានសំដីអាក្រក់ វាចាណា ដែលកន្ទួលចិត្ត ទាំងរបឹងរឹងរូស ។បេ។​ ជាអ្នកនិយាយពាក្យមានសភាពដូច្នោះ ។ ជាអ្នក មានសំដីឥតប្រយោជន៍ និយាយពាក្យ ក្នុងកាលមិនគួរ និយាយពាក្យមិនពិត ។បេ។ និយាយពាក្យឥតមានកំណត់ មិនប្រកបដោយប្រយោជន៍ ។ ម្នាលគហបតិទាំងឡាយ បុគ្គលប្រព្រឹត្តិមិនត្រូវកន្លងធម៌ ប្រព្រឹត្តិមិនស្មើខាងវាចា ៤ ចំណែក យ៉ាងនេះឯង ។ ម្នាលគហបតិទាំងឡាយ បុគ្គលប្រព្រឹត្តិមិនត្រូវកន្លងធម៌ ប្រព្រឹត្តិមិនស្មើ ខាងចិត្ត ៣ ចំណែក តើដូចម្តេច ។ ម្នាលគហបតិទាំងឡាយ បុគ្គលពួកខ្លះក្នុងលោកនេះ ជាអ្នកមាន ចិត្តសំឡឹងរំពៃ ។បេ។ ដោយការបង្អោនចិត្តទៅថា វត្ថុនោះគប្បីបានមកជា របស់អញ ។ បុគ្គលមាន ចិត្តព្យាបាទ ជាអ្នកមាសេចកី្តត្រិះរិះ ដោយចិត្តដែលទោស ប្រទូស្តហើយថា សត្វទាំងនេះចូរវិនាសទៅ ឬ ។បេ។ ដែលមិនវិនាសកុំបីមានឡើយ ។ បុគ្គល ជាមច្ឆាទិដិ្ឋ មានសេចកី្តឃើញវិបរិតថា ទានដែលបុគ្គលឲ្យ មិនមានផល បូជាធំមិនមានផល បូជា តូចមិនមានផល ។បេ។ ប្រកាសឲ្យជាក់ច្បាស់ ។ ម្នាលគហបតិ​ទាំងឡាយ បុគ្គល​ប្រព្រឹត្តិមិនត្រូវកន្លងធម៌ ប្រព្រឹត្តិមិនស្មើខាងចិត្ត ៣ ចំណែក យ៉ាងនេះឯង ។ ម្នាល គហបតិទាំងឡាយ ព្រោះហេតុតែការប្រព្រឹត្តិមិនស្មើ គឺប្រព្រឹត្តិមិន ត្រូវកន្លងធម៌ បានជា​ពួកសត្វខ្លះ ក្នុងលោកនេះ លុះបែកធ្លាយរាងកាយខាងមុខអំពី​សេចកី្តស្លាប់ ទៅកើត​ក្នុង​កំណើតតិរច្ឆាន បេ្រតវិស័យ អសុរកាយ និងនរក យ៉ាងនេះ ។</p>
        <p><a class='ref km' id='km១៣០' href='#km១៣០'>១៣០</a>ម្នាលគហបតីទាំងឡាយ ចំណែកខាងបុគ្គលអ្នកប្រព្រឹត្តធម៌ ប្រព្រឹត្តស្មើ ខាងកាយ ៣ ចំណែក បុគ្គលអ្នកប្រព្រឹត្តិធម៌ ប្រព្រឹត្តស្មើខាងវាចា ៤ ចំណែក បុគ្គលប្រព្រឹត្តធម៌ ប្រព្រឹត្តស្មើខាងចិត្ត ៣ ចំណែក ដូចគ្នាដែរ។ ម្នាលគហបតីទាំងឡាយ ចុះបុគ្គលប្រព្រឹត្តិធម៌ ប្រព្រឹត្តិស្មើខាងកាយ ៣ ចំណែក តើដូចម្តេច ។ ម្នាលគហបតិ ទាំងឡាយ បុគ្គលពួកខ្លះ ក្នុងលោកនេះ លះបង់បាណាតិបាត វៀរចាកស្រឡះបាណាតិបាត មានអាជ្ញាដាក់ចោលហើយ មានគ្រឿងសស្ត្រាដាក់ចោលហើយ ។បេ​។ ជាអ្នកអនុគ្រោះដោយប្រយោជន៍ ចំពោះពួកសត្វដែលមានជីវិតទាំងអស់ ។ លះបង់ នូវអទិន្នាទាន វៀរស្រឡះចាកអទិន្នាទាន មិនបានកាន់យកទ្រព្យដែលជាគ្រឿងប្រើប្រាស់ របស់ជនឯទៀត ដែលគេមិនបានឲ្យ ជាចំណែកថេយ្យចិត្ត ។ លះបង់កាមេសុមិច្ឆាចារ ជាអ្នកមិនដល់នូវការប្រព្រឹត្តចំពោះពួកស្ត្រីដែលមានសភាពយ៉ាងនោះ ។ ម្នាលគហបតី ទាំងឡាយ បុគ្គលដែលប្រព្រឹត្តិធម៌សើ្មខាងកាយ ៣ ចំណែកយ៉ាងនេះឯង ។ ម្នាល គហបតីទាំងឡាយ ចុះបុគ្គលប្រព្រឹត្តធម៌ប្រព្រឹត្តស្មើខាងវាចា ៤ ចំណែក តើដូចម្តេច ។ ម្នាលគហបតីទាំងឡាយ បុគ្គលពួកខ្លះក្នុងលោកនេះ លះបង់មុសាវាទ វៀរ​ស្រឡះចាក មុសាវាទ ទោះឋិតនៅក្នុងរោងប្រជុំក្តី ។បេ។ មិននិយាយកុហកទាំងដឹងខ្លួន ។ លះបង់ ពាក្យញុះញង់ វៀរស្រឡះចាកពាក្យញុះញង់ ។បេ។ និយាយតែពាក្យដែលធ្វើឲ្យគេ ព្រមព្រៀងគ្នា លះបង់ពាក្យអាក្រក់ ។បេ។ និយាយតែពាក្យមាន សភាពដូច្នោះ ។ លះបង់ពាក្យរោយរាយឥតប្រយាជន៍ ។បេ។ ប្រកបដោយគ្រឿងអាង ពាក្យមានកំណត់ ពាក្យប្រកបដោយប្រយោជន៍ ដោយកាលគួរ ។ ម្នាលគហបតីទាំងឡាយ បុគ្គលប្រព្រឹត្ត ធម៌ ប្រព្រឹត្តស្មើខាងវាចា ៤ ចំណែក យ៉ាងនេះឯង ។ ម្នាលគហបតីទាំងឡាយ បុគ្គលប្រព្រឹត្តធម៌ ប្រព្រឹត្តស្មើខាងចិត្ត ៣ ចំណែក តើដូចម្តេច ។ ម្នាលគហបតីទាំងឡាយ បុគ្គលពួកខ្លះក្នុងលោកនេះ ជាអ្នកមិនរំពៃចង់បានទ្រព្យគេ មិនសំឡឹងចង់បានទ្រព្យ របស់ដែលជាគ្រឿងប្រើប្រាស់របស់គេ ដោយគិតថា ធ្វើដូចម្តេចហ្ន៎ ទ្រព្យ របស់អ្នកដទៃ នោះ គប្បីបានមក ជាអញដូច្នេះ ។ ជាអ្នកមានចិត្តមិនបានព្យាបាទ មានចិត្តត្រិះរិះដោយ ចិត្តដែរទោសមិនប្រទូស្តហើយថា សូមឲ្យសត្វទាំងនេះ កុំមានពៀរ កុំបៀតបៀនគ្នា កុំមានទុក្ខ ចូររក្សាខ្លួនបា្រណឲ្យបានសេចក្តីសុខចុះ ។ ជាអ្នកសមាទិដិ្ឋ មានសេចកី្ត យល់មិនវិបរិតថា ទានដែលបុគ្គលឲ្យហើយមានផល បូជាធំក៏មានផល ។បេ។ ធ្វើឲ្យ ជាក់ច្បាស់ ដោយប្រាជ្ញាដ៏ក្រៃលែង ដោយខ្លួនឯង ។ ម្នាលគហបតីទាំងឡាយ បុគ្គល ប្រព្រឹត្តធម៌ ប្រព្រឹត្តសើ្មខាងចិត្ត ៣ ចំណែក យ៉ាងនេះឯង ។ ម្នាលគហបតីទាំងឡាយ ព្រោះសេចកី្តប្រព្រឹត្តស្មើ គឺប្រពឹ្រត្តធម៌ជាហេតុយ៉ាងនេះឯង បានជាពួកសត្វខ្លះ ក្នុង លោកនេះ ដល់បែកធ្លាយរាង កាយខាងមុខអំពីសេចកី្តស្លាប់ ទៅកើតក្នុងសុគតិ សួគ៌ ទេវលោក យ៉ាងនេះ ។</p>
        <p><a class='ref km' id='km១៣១' href='#km១៣១'>១៣១</a>ម្នាលគហបតីទាំងឡាយ បុគ្គលអ្នកប្រព្រឹត្តធម៌ ប្រព្រឹត្តស្មើ ប្រសិនបើ ប្រាថ្នាថា ឱហ្ន៎ លុះបែកធ្លាយរាងកាយខាងមុខអំពីសេចកី្តស្លាប់ទៅ សូមឲ្យអាត្មាអញ បានទៅកើតជាមួយនឹងពួកខត្តិយមហាសាលដូច្នេះ ហេតុនុ៎ះឯងរមែងមាន បុគ្គលនោះ លុះបែកធ្លាយរាងកាយខាងមុខអំពីសេចកី្តស្លាប់ទៅ មុខជានឹងបានទៅកើតជាមួយនឹង ពួកខត្តិយមហាសាលបានមែន ដំណើរនោះតើព្រោះហេតុអី្វ ព្រោះតែបុគ្គលនោះជា អ្នកប្រព្រឹត្តធម៌ ប្រព្រឹត្តស្មើ ដោយពិត ។ ម្នាលគហបតីទាំងឡាយ បុគ្គលអ្នកប្រព្រឹត្តធម៌ ប្រព្រឹត្តស្មើ ប្រសិនបើប្រាថ្នាថា ឱហ្ន៎ លុះបែកធ្លាយរាងកាយខាងមុខអពីសេចកី្តស្លាប់ ទៅ សូមឲ្យអាត្មាអញ បានទៅកើតជាមួយនឹងពួកព្រាហ្មណមហាសាល ។បេ។ ពួកគហបតីមហាសាលដូច្នេះ ហេតុនុ៎ះឯងរមែងមាន បុគ្គលនោះលុះបែក ធ្លាយរាងកាយ ខាងមុខអំពីសេចកី្តស្លាប់ទៅ មុខជានឹងបានទៅកើតជាមួយនឹងពួកគហបតីមហាសាល បានមែន ដំណាលនោះតើព្រោះហេតុអី្វ ព្រោះតែបុគ្គលនោះជាអ្នក ប្រព្រឹត្តធម៌ ប្រព្រឹត្ត ស្មើ ដោយពិត ។ ម្នាលគហបតីទាំងឡាយ បុគ្គលអ្នកប្រព្រឹត្តធម៌ ប្រព្រឹត្តស្មើ បើប្រសិន ជាប្រាថ្នាថា ឱហ្ន៎ លុះបែកធ្លាយរាងកាយ ខាងមុខអពីសេចកី្តស្លាប់ សូមឲ្យអាត្មាអញ បានទៅកើតជាមួយនឹងពួកទេវតាជាន់ចាតុម្មហារាជិកៈដូច្នេះ ហេតុនុ៎ះឯងរមែងមាន ដ្បិត បុគ្គលនោះលុះ បែកធ្លាយរាងកាយខាងមុខអំពីសេចកី្តស្លាប់ ទៅមុខជានឹងបានទៅ កើតជាមួយនឹងពួកទេវតាជាន់ចាតុម្មហារាជិកៈបានមែន ដំណើរនោះតើព្រោះហេតុអី្វ ព្រោះ តែបុគ្គលនោះជាអ្នកប្រព្រឹត្តធម៌ ប្រព្រឹត្តស្មើ ដោយពិត ។ ម្នាលគហបតី ទាំងឡាយ បុគ្គលអ្នកប្រព្រឹត្តធម៌ ប្រព្រឹត្តស្មើ បើប្រសិនជាប្រាថ្នាថា ឱហ្ន៎ លុះបែកធ្លាយ រាងកាយខាងមុខអពីសេចកី្តស្លាប់ សូមឲ្យអាត្មាអញបានទៅ កើតជាមួយនឹងពួក ទេវតាជាន់តាវត្តិង្សដូច្នេះ ។បេ។ ពួកទេវតាជាន់យាមៈ... ពួកទេវតាជាន់តុសិតៈ... ពួកទេវតាជាន់និម្មានរតី... ពួកទេវតាជាន់បរនិមិ្មតវសវត្តី... ពួកទេវតាដែលរាប់ចូល ក្នុងព្រហ្មដូច្នេះ ហេតុនុ៎ះឯងរមែងមាន ដ្បិតបុគ្គលនោះ លុះបែកធ្លាយរាងកាយខាងមុខ អំពីសេចកី្តស្លាប់ទៅ មុខជានឹងបានទៅកើតជាមួយនឹងពួកទេវតាដែលរាប់ចូលក្នុង ពួកព្រហ្មបានមែន ដំណើរនោះតើ ព្រោះហេតុអី្វ ព្រោះតែបុគ្គលនោះជាអ្នកប្រព្រឹត្តធម៌ ប្រព្រឹត្តស្មើដោយពិត ។ ម្នាលគហបតីទាំងឡាយ បុគ្គលអ្នកប្រព្រឹត្តធម៌ ប្រព្រឹត្តស្មើ បើប្រសិនជា ប្រាថ្នាថា ឱហ្ន៎ លុះបែកធ្លាយរាងកាយខាងមុខអពីសេចកី្តស្លាប់ សូមឲ្យ អាត្មាអញបានទៅកើតជាមួយនឹងពួកទេវតាជាន់អាភាដូច្នេះ ហេតុនុ៎ះឯងរមែងមាន ដ្បិត បុគ្គលនោះលុះបែកធ្លាយរាងកាយ ខាងមុខអំពីសេចកី្តស្លាប់ទៅ មុខជានឹងបានទៅកើត ជាមួយនឹងពួកទេវតាជាន់អាភាបានមែន ដំណើរនោះ តើព្រោះហេតុអី្វ ព្រោះតែបុគ្គល នោះ ជាអ្នកប្រព្រឹត្តធម៌ប្រព្រឹត្តស្មើដោយពិត ។ ម្នាលគហបតីទាំងឡាយ បុគ្គលអ្នក ប្រព្រឹត្តធម៌ ប្រព្រឹត្តស្មើ បើប្រសិនជាប្រាថ្នាថា ឱហ្ន៎ លុះបែកធ្លាយរាងកាយខាងមុខ អពីសេចកី្តស្លាប់ សូមឲ្យអាត្មាអញ បានទៅកើតជាមួយនឹងពួកទេវតាជាន់បរិត្តាភៈ ។បេ។ ពួកទេវតាជនអប្បមាណាភៈ... ពួកទេវតាជាន់អាភស្សរៈ... ពួកទេវតាជាន់ បរិត្តសុភៈ... ពួកទេវតាជាន់អប្បមាណសុភៈ... ពួកទេវតាជាន់សុភកិណ្ហកៈ... ពួកទេវតា ជាន់វេហប្ផលៈ... ពួកទេវតាជាន់អវិហៈ... ពួកទេវតាជាន់អតប្បៈ... ពួកទេតាជាន់សុទស្សៈ... ពួកទេវតាជាន់សុទស្សី... ពួកទេវតាជាន់អកនិដ្ឋកៈ... ពួកទេវតាជាអ្នក ទៅកើតក្នុងអាកាសានញ្ជាយតនភព... ពួកទេវតាជាអ្នកទៅកើតក្នុងវិញ្ញាណញ្ចាយតន-ភព... ពួកទេវតាជាអ្នកទៅកើក្នុងអាកិញ្ចញ្ញាយតនភព... ពួកទេវតាជាអ្នកទៅកើត ក្នុងនេវសញ្ញានាសញ្ញាយតនភពដូច្នេះ ហេតុនុ៎ះឯងរមែងមាន ដ្បិតបុគ្គលនោះ លុះបែក ធ្លាយរាងកាយខាងមុខអំពីសេចកី្តស្លាប់ទៅ នឹងបានទៅកើតជាមួយនឹងពួកទេវតាជាន់ នេវសញ្ញានាសញ្ញាយតនភពបានមែន ដំណើរនោះតើ ព្រោះហេតុអី្វ ព្រោះតែបុគ្គល នោះជាអ្នកប្រព្រឹត្តធម៌ ប្រព្រឹត្តស្មើដោយពិត ។ ម្នាលគហបតីទាំងឡាយ បុគ្គលអ្នក ប្រព្រឹត្តធម៌ ប្រព្រឹត្តស្មើ បើប្រសិនជាប្រាថ្នាថា ឱហ្ន៎ អាត្មាអញគប្បីធ្វើឲ្យជាក់ច្បាស់ ដោយប្រាជ្ញារបស់ខ្លួនចំពោះចេតោវិមុត្តិ និងបញ្ញាវិមុត្តិ ដែលមិនមានអាសវៈ ព្រោះអស់ ទៅនៃអាសវៈទាំងឡាយក្នុងបច្ចុប្បនៈ ហើយសម្រេចសម្រាន្តនៅដោយឥរិយាបថ ៤ ដូច្នេះ ហេតុនោះឯងរមែងមាន ដ្បិតបុគ្គលនោះ គប្បីធើ្វឲ្យជាក់ច្បាស់ដោយប្រាជ្ញា របស់ខ្លួន ចំពោះចេតោវិមុតិ្តនឹងបញ្ញាវិមុត្តិ ដែលមិនមានអាសវៈ ព្រោះអស់ទៅនៃ អាសវៈទាំងឡាយក្នុងបច្ចុប្បន្ន ហើយសម្រេចសម្រាន្ត នៅដោយឥរិយាបថ ៤ បានមែន ដំណើរនោះតើ ព្រោះហេតុអី្វ ព្រោះតែបុគ្គលនោះ ជាអ្នកប្រព្រឹត្តធម៌ ប្រព្រឹត្តស្មើ ដោយពិត ។</p>
        <p><a class='ref km' id='km១៣២' href='#km១៣២'>១៣២</a>កាលបើព្រះមានព្រះភាគ ទ្រង់ត្រាស់យ៉ាងនេះហើយ ពួកព្រាហ្មណ៍ និងគហបតីទាំងឡាយ អ្នកស្រុកវេរញ្ជា ក៏ក្រាបបង្គំទូលព្រះមានព្រះភាគ យ៉ាងនេះថា បពិត្រព្រះគោតមដ៏ចម្រើន ភាសិតដែលព្រះអង្គ សម្តែងហើយ ពីរោះណាស់ បពិត្រ ព្រះគោតមដ៏ចម្រើន ភាសិតដែលព្រះអង្គសម្តែងហើយ ពីរោះណាស់ បពិត្រព្រះគោតម ដ៏ចម្រើន ធម៌ដែលព្រះអង្គសម្តែងហើយ ដោយអនេកបរិយាយយ៉ាងនេះ ( ភឺ្លច្បាស់ ណាស់ ) ដូចបុគ្គលចាប់ផ្ងារ របស់ដែលផ្គាប់ ឬក៏ដូចជាគេបើកបង្ហាញ របស់ដែលកំបាំង ពុំនោះដូចបុគ្គល ប្រាប់ផ្លូវដល់មនុស្សវង្វេងទិស ពុំនោះសោតដូចជាបុគ្គលទ្រោល ប្រទីបក្នុងទីងងឹត ដោយគិតថា ពួកមនុស្សមានភ្នែកភ្លឺឃើញរូបបានយ៉ាងនោះឯង ពួកខ្ញុំ ព្រះអង្គសូមដល់នូវព្រះគោតមដ៏ចម្រើនផង​ ព្រះធម៌ផង ព្រះភិក្ខុសង្ឃផង ជាទីរឭក សូមព្រះគោតមចាំទុកនូវពួកខ្ញុំព្រះអង្គ ថាជាឧបាសក អ្នកដល់នូវសរណៈ ស្មើដោយ ជីវិតចាប់ដើមតាំងពីថ្ងៃនេះជាដើមទៅ ។</p>
        <p>ចប់ វេរញ្ជកសូត្រ ទី ១០</p>
        <footer>
            <p>Copyright and other metadata goes here.</p>
        </footer>
    </article>
</body>
</html>