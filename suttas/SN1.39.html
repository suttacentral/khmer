<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn1.39' lang='km'>
        <header>
            <ul>
            </ul>
            <h1>បឋមបជ្ជុន្នធីតុសូត្រ ទី ៩</h1>
        </header>
        <p><a class='ref km' id='km១៣៣' href='#km១៣៣'>១៣៣</a>ខ្ញុំបានស្ដាប់មក យ៉ាងនេះ ។​ សម័យមួយ​ ព្រះមានព្រះភាគ ទ្រង់គង់នៅ ក្នុងកូដាគារសាលា នាមហាវ័ន ទៀបក្រុងវេសាលី ។ គ្រានោះ​ កាលដែលវេលារាត្រីបឋមយាមកន្លងទៅហើយ ទេវតាឈ្មោះកោកនទា ជាធីតានៃបជ្ជុន្នទេវរាជ មានរស្មីដ៏ល្អ​ ញ៉ាំងមហាវ័នទាំងមូលឲ្យភ្លឺស្វាង​ ចូលទៅគាល់ព្រះមានព្រះភាគ លុះចូលទៅដល់ ក៏អភិវាទព្រះមានព្រះភាគ​ ហើយឋិតនៅក្នុងទីដ៏សមគួរ ។​</p>
        <p><a class='ref km' id='km១៣៤' href='#km១៣៤'>១៣៤</a>លុះទេវតាឈ្មោះកោកនទា ជាធីតានៃបជ្ជុន្នទេវរាជ ឋិតនៅក្នុងទីដ៏សមគួរហើយ បានពោលនូវគាថាទាំងនេះ ក្នុងសំណាក់នៃព្រះមានព្រះភាគថា</p>
        <p>ខ្ញុំម្ចាស់ឈ្មោះកោកនទា ខ្ញុំម្ចាស់ឈ្មោះកោកនទា ជាធីតានៃបជ្ជុន្នទេវរាជ សូម​ថ្វាយបង្គំព្រះសម្ពុទ្ធ​ ព្រះអង្គជាកំពូលរបស់សត្វ ទ្រង់គង់នៅក្នុងមហាវ័ន ជិតក្រុងវេសាលី​ ក្នុងកាលមុន ខ្ញុំម្ចាស់បានឮថា ព្រះធម៌ គឺព្រះតថាគត អ្នកមានចក្ខុ ត្រាស់ដឹងហើយ​ ឥឡូវនេះ ខ្ញុំម្ចាស់ដឹងច្បាស់លាស់ (នូវ​ធម៌) ដែលព្រះសុគតជាមុនីសម្ដែងហើយ​ ពួកបុគ្គល អាប់ប្រាជ្ញាណាមួយប្រព្រឹត្តតិះដៀល​ នូវព្រះធម៌ដ៏ប្រសើរ​ នឹងចូលទៅដល់រោរុវ-នរក រងទុក្ខដ៏ក្លា អស់រាត្រីយូរអង្វែង លុះតែបុគ្គលពួកណា មានខន្តី ចូលទៅរម្ងាប់កិលេស មាន​​​រាគៈជាដើម ក្នុងអរិយធម៌ ទើបបុគ្គលពួកនោះ លះបង់នូវរាងកាយ ជារបស់​មនុស្ស ហើយនឹងចូលទៅ បំពេញនូវកាយជារបស់ទេវតាបាន ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>