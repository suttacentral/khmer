<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn9.6' lang='km'>
        <header>
            <ul>
            </ul>
            <h1>អនុរុទ្ធ​សូត្រ ទី ៦</h1>
        </header>
        <p><a class='ref km' id='km252' href='#km252'>២៥២</a>សម័យ​មួយ ព្រះ​អនុរុទ្ធ​មាន​អាយុ គង់​នៅ​នា​ដង​ព្រៃ​មួយ ក្នុង​ដែន​កោសល។</p>
        <p><a class='ref km' id='km253' href='#km253'>២៥៣</a>គ្រា​នោះ​ឯង ទេវតា​មួយ​អង្គ ឈ្មោះ​ជាលិនី ជា​ពួក​ទេវតា​នៅ​ឋាន​តាវត្តិង្ស ជា​ប្រពន្ធ​ពី​ដើម របស់​ព្រះ​អនុរុទ្ធ​មាន​អាយុ បាន​ចូល​ទៅ​រក​ព្រះ​អនុរុទ្ធ​មាន​អាយុ លុះ​ចូល​ទៅ​ដល់​ហើយ ទើប​ពោល​គាថា​នឹង​ព្រះ​អនុរុទ្ធ​មាន​អាយុ​ថា</p>
        <p>កាល​ពីដើម លោក​ប្រព្រឹត្ត​ព្រហ្មចរិយ​ធម៌ ក្នុង​ទី​ណា ចូរ​លោក​តាំង​ចិត្ត​ឲ្យ​នឹង​ក្នុង​ទី​នោះ លោក​មាន​ពួក​ទេវតា​ចោមរោម​ជា​បរិវារ តែង​ល្អ​ក្នុង​ឋាន​ទេវតា​ឈ្មោះ​តាវត្តិង្ស ជា​ទី​សម្រេច​នៃ​សេចក្ដី​ប្រាថ្នា​គ្រប់យ៉ាង។</p>
        <p><a class='ref km' id='km254' href='#km254'>២៥៤</a>ព្រះ​អនុរុទ្ធ​តប​ថា ទេវ​កញ្ញា​ដែល​ទុគ៌ត តាំង​នៅ​ក្នុង​សក្កាយ​ទិដ្ឋិ ទោះបី​ពួក​សត្វ​ជា​ទុគ៌ត​នោះ ក៏​ពួក​ទេវ​កញ្ញា​ប្រាថ្នា​ដែរ។</p>
        <p><a class='ref km' id='km255' href='#km255'>២៥៥</a>ទេវតា​តប​ថា ពួក​ជន​ណា​មិន​ឃើញ​ឱទ្យាន​ឈ្មោះ​នន្ទនៈ ជា​អាវាស​របស់​ពួក​ទេវតា មាន​ប្រមាណ ៣ ដ៏​មាន​យស ពួក​ជន​នោះ ឈ្មោះ​ថា​មិន​ស្គាល់​សេចក្ដី​សុខ​សប្បាយ។</p>
        <p><a class='ref km' id='km256' href='#km256'>២៥៦</a>ព្រះ​អនុរុទ្ធ​តប​ថា ម្នាល​ទេវតា​ពាល នាង​ឯង​មិន​ដឹង​ពាក្យ​របស់​ព្រះ​អរហន្ត​ទាំងឡាយ​ថា សង្ខារ​ទាំងពួង​មិន​ទៀង មាន​ការ​កើត​ឡើង​និង​ការ​វិនាស​ទៅ​វិញ​ជា​ធម្មតា លុះ​កើត​ឡើង​ហើយ​រលត់​ទៅ​វិញ លុះ​តែ​រម្ងាប់​នូវ​សង្ខារ​ទាំង​នោះ​បាន ទើប​នាំ​មក​នូវ​សេចក្ដី​សុខ ម្នាល​នាង​ជាលិនី ការ​នៅ​របស់​យើង​ក្នុង​ពួក​ទេវតា​ទៀត ក្នុង​កាល​ឥឡូវ​នេះ មិន​មាន​ទេ ជាតិ​សង្សារ​អស់​ហើយ ឥឡូវ​ភព​ថ្មី​មិន​មាន​ទេ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>