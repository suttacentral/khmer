<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn9.5' lang='km'>
        <header>
            <ul>
            </ul>
            <h1>អានន្ទ​សូត្រ ទី ៥</h1>
        </header>
        <p><a class='ref km' id='km២៥០' href='#km២៥០'>២៥០</a>សម័យ​មួយ ព្រះ​អានន្ទ​មាន​អាយុ គង់​នៅ​ក្នុង​ដង​ព្រៃ​មួយ ក្នុង​ដែន​កោសល។ ក៏​សម័យ​នោះ​ឯង ព្រះ​អានន្ទ​មាន​អាយុ ច្រើន​និយាយ​ពន្យល់​ពួក​គ្រហស្ថ​ហួស​វេលា។</p>
        <p><a class='ref km' id='km២៥១' href='#km២៥១'>២៥១</a>គ្រា​នោះ​ឯង ទេវតា​ដែល​អាស្រ័យ​នៅ ក្នុង​ដង​ព្រៃ​នោះ​មាន​សេចក្ដី​អនុគ្រោះ ប្រាថ្នា​នូវ​ប្រយោជន៍ ដល់​ព្រះ​អានន្ទ​មាន​អាយុ ប្រាថ្នា​នឹង​ធ្វើ​ព្រះ​អានន្ទ​មាន​អាយុ ឲ្យ​សង្វេគ ក៏​ចូល​ទៅ​រក​ព្រះ​អានន្ទ​មាន​អាយុ លុះ​ចូល​ទៅ​ដល់​ហើយ ទើប​ពោល​គាថា នឹង​ព្រះ​អានន្ទ​មាន​អាយុ​ថា</p>
        <p>បពិត្រ​លោក​ជា​សាវ័ក របស់​ព្រះ​គោតម ចូរ​លោក​ចូល​ទៅ​កាន់​ម្លប់​ឈើ​និង​ព្រៃ​ស្បាត ដាក់​ព្រះនិព្វាន ក្នុង​ហឫទ័យ​ហើយ​ចំរើន​ឈាន​ចុះ កុំ​មាន​សេចក្ដី​ប្រមាទ​ឡើយ ពាក្យ​ប៉ប៉ាច់ប៉ពូរ (ជាមួយ​នឹង​គ្រហស្ថ) នឹង​ធ្វើ​អី្វ​ដល់​លោក​បាន។ គ្រា​នោះ​ឯង ព្រះ​អានន្ទ​មាន​អាយុ ក៏​បាន​ដល់​នូវ​សេចក្ដី​សង្វេគ​ដោយសារ​ទេវតា​នោះ ធ្វើឲ្យ​សង្វេគ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>