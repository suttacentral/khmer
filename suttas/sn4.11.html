<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn4.11' lang='km'>
        <header>
            <ul>
                <li>បាសាណវគ្គ ទី​ ២</li>
            </ul>
            <h1>បាសាណសូត្រ ទី ១</h1>
        </header>
        <p><a class='ref km' id='km៤៥០' href='#km៤៥០'>៤៥០</a>សម័យមួយ ព្រះមានព្រះភាគ ទ្រង់គង់លើភ្នំគិជ្ឈកូដទៀបក្រុងរាជគ្រឹះ ។ សម័យនោះឯង ព្រះមានព្រះភាគ ទ្រង់គង់នៅក្នុងទីវាលស្រឡះ ក្នុងវេលារាត្រីងងឹត​សូន្យឈឹង ។ ជួនជាមានភ្លៀងរលឹមស្រឹបៗ ។</p>
        <p><a class='ref km' id='km៤៥១' href='#km៤៥១'>៤៥១</a>គ្រានោះឯង មារមានចិត្តបាប ប្រាថ្នានឹងញ៉ាំងភ័យ សេចក្ដីតក់ស្លុត សេចក្ដីព្រួចព្រឺរោម ឲ្យកើតឡើង​ ដល់ព្រះមានព្រះភាគហើយចូលទៅរក​ព្រះមាន​ព្រះភាគ លុះចូលទៅដល់ ក៏ប្រមៀលថ្មធំៗ ក្នុងទីជិតនៃព្រះមានព្រះភាគ ។</p>
        <p><a class='ref km' id='km៤៥២' href='#km៤៥២'>៤៥២</a>គ្រានោះឯង ព្រះមានព្រះភាគ ទ្រង់ជ្រាបច្បាស់ថាអ្នកនេះ​ជាមារមាន​ចិត្ត​បាប​ ដូច្នេះ ទើបត្រាស់នឹងមារមានចិត្តបាប ដោយគាថាដូច្នេះថា</p>
        <p>បើទុកជាអ្នកឯង ប្រមៀលភ្នំគិជ្ឈកូដអស់ទាំងមូល ក៏ព្រះពុទ្ធទាំងឡាយ ដែលមានចិត្តផុតស្រឡះដោយប្រពៃហើយ មិនបានញាប់ញ័រទេ ។</p>
        <p>គ្រានោះឯង មារមានចិត្តបាប កើតទុក្ខ តូចចិត្តថា ព្រះមានព្រះភាគស្គាល់អញ ព្រះសុគតស្គាល់អញ ដូច្នេះហើយ ក៏បាត់ចាកទីនោះទៅ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>