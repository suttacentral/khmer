<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn4.9' lang='km'>
        <header>
            <ul>
            </ul>
            <h1>បឋមអាយុសូត្រ ទី ៩</h1>
        </header>
        <p><a class='ref km' id='km៤៤៤' href='#km៤៤៤'>៤៤៤</a>ខ្ញុំបានស្តាប់មក យ៉ាងនេះ ។ សម័យមួយ ព្រះមានព្រះភាគ ទ្រង់គង់នៅ​ក្នុង​​វត្តវេឡុវ័ន ជាកលន្ទកនិវាបស្ថាន ទៀបក្រុងរាជគ្រឹះ ។ កាលព្រះមាន​ព្រះភាគ​ទ្រង់​គង់ នៅក្នុងទីនោះ បានត្រាស់ហៅភិក្ខុទាំងឡាយថា ម្នាលភិក្ខុទាំងឡាយ ។ ភិក្ខុទាំងនោះ ក៏ទទួលព្រះពុទ្ធដីការបស់ព្រះមានព្រះភាគថា ព្រះករុណា ព្រះអង្គ ។ ព្រះមានព្រះភាគ ទ្រង់ត្រាស់ដូច្នេះថា ម្នាលភិក្ខុទាំងឡាយ អាយុរបស់មនុស្សទាំងឡាយនេះតិចណាស់​ សត្វដែលត្រូវទៅកាន់បរលោក គួរធ្វើកុសល គួរប្រព្រឹត្តព្រហ្មចរិយធម៌ សត្វដែល​កើតហើយឈ្មោះ ថាមិនស្លាប់ មិនមានទេ ម្នាលភិក្ខុទាំងឡាយ បុគ្គលរស់នៅ​យ៉ាង​យូរ​ត្រឹមមួយរយឆ្នាំ ឬថយ ចុះមកក៏មាន លើសជាងបន្តិចក៏មាន ។</p>
        <p><a class='ref km' id='km៤៤៥' href='#km៤៤៥'>៤៤៥</a>គ្រានោះឯង មារមានចិត្តបាប បានចូលសំដៅទៅរកព្រះមានព្រះភាគ លុះ ចូលទៅដល់ ក៏ពោលនឹងព្រះមានព្រះភាគដោយគាថាដូច្នេះ ថា</p>
        <p>អាយុរបស់មនុស្សទាំងឡាយវែង សប្បុរសមិនគួរខ្ពើមឆ្អើមអាយុនោះឡើយ បុគ្គលគប្បីប្រព្រឹត្តខ្លួន ឲ្យដូចជាកូនក្មេងស្រវឹងទឹកដោះ (ព្រោះថា) ដំណើរមកនៃមច្ចុមិនមានទេ ។</p>
        <p><a class='ref km' id='km៤៤៦' href='#km៤៤៦'>៤៤៦</a>ព្រះសម្ពុទ្ធត្រាស់តបថា អាយុរបស់មនុស្សទាំងឡាយតិច សប្បុរ​​ស គួរ​ខ្ពើមឆ្អើមអាយុនោះ បុគ្គលគួរខំប្រព្រឹត្ត (សុចរិត) ដូចបុគ្គលដែល​ភ្លើងកំពុ​ងឆេះក្បាល (ព្រោះ) ដំណើរមិនមកនៃសេចក្ដីស្លាប់មិនមានឡើយ ។</p>
        <p>គ្រានោះ មារមានចិត្តបាប ។ បេ ។​ក៏បាត់ចាកទីនោះទៅ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>