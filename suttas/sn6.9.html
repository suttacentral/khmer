<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn6.9' lang='km'>
        <header>
            <ul>
            </ul>
            <h1>តុទុ​ព្រហ្ម​សូត្រ ទី ៩</h1>
        </header>
        <p><a class='ref km' id='km៧៥' href='#km៧៥'>៧៥</a>ទៀប​ក្រុង​សាវត្ថី . . . សម័យ​នោះ​ឯង កោកាលិក​ភិក្ខុ​មាន​អាពាធ ដល់​នូវ​សេចក្ដី​ទុក្ខ ឈឺ​ធ្ងន់។ លំដាប់​នោះ​ឯង កាល​វេលា​រាត្រី​បឋមយាម​កន្លង​ទៅ​ហើយ ព្រហ្ម​មួយ​អង្គ​ឈ្មោះ​តុទុ មាន​រស្មី​ភ្លឺ​រុងរឿង ញ៉ាំង​វត្ត​ជេតពន​ទាំងអស់​ឲ្យ​ភ្លឺស្វាង ចូល​ទៅ​រក​កោកាលិក​ភិក្ខុ លុះ​ចូល​ទៅ​ដល់​ហើយ ក៏​ឋិត​នៅ​ឰ​ដ៏​អាកាស បាន​និយាយ​នឹង​កោកាលិក​ភិក្ខុ​យ៉ាង​នេះ​ថា នែ​កោកាលិក លោក​ចូរ​ញ៉ាំង​ចិត្ត​ឲ្យ​ជ្រះថ្លា​ក្នុង​ព្រះ​សារីបុត្ត​និង​ព្រះ​មោគ្គល្លាន​ចុះ ព្រោះ​ព្រះ​សារីបុត្ត​និង​ព្រះ​មោគ្គល្លាន មាន​សីល​ជា​ទី​ស្រឡាញ់។ កោកាលិក​ភិក្ខុ​សួរ​ថា ម្នាល​អាវុសោ អ្នក​ជា​អ្វី។ តុទុ​ព្រហ្ម​តប​ថា ខ្លួន​ខ្ញុំ​ជា​ព្រហ្ម​ម្នាក់​ឈ្មោះ​តុទុ។ កោកាលិក​ភិក្ខុ សួរ​ថា ម្នាល​អាវុសោ អ្នកឯង​ព្រះមានព្រះភាគ ទ្រង់​ព្យាករ​ថា ជា​អនាគាមិ​បុគ្គល​ហើយ ហេតុ​អ្វី​ក៏​ឥឡូវ​នេះ អ្នក​មក​ក្នុង​ទីនេះ។ តុទុ​ព្រហ្ម​តប​ថា លោក​ចូរ​ឃើញ​កំហុស​របស់​លោក​នេះ​ចុះ។</p>
        <p><a class='ref km' id='km៧៦' href='#km៧៦'>៧៦</a>បុគ្គល​ពាល ពោល​ទុព្ភាសិត កាត់​បង់​ខ្លួន​ដោយ​វាចា​ណា វាចា​នោះ​ដូចជា​ផ្លែ​ដឹង កើត​ក្នុង​មាត់​បុរស​ដែល​កើត​ហើយ អ្នក​ណា​សរសើរ​បុគ្គល​ដែល​គួរ​និន្ទា ឬ​និន្ទា​បុគ្គល​ដែល​គួរ​សរសើរ អ្នក​នោះ​ឈ្មោះ​ថា សន្សំ​ទោស​ដោយ​មាត់ រមែង​មិន​បាន​សុខ​ព្រោះ​ទោស​នោះ ការ​ចាញ់​ធន ព្រមទាំង​ទ្រព្យ​គ្រប់​ចំពូក ព្រមទាំង​ខ្លួន ទៅ​លើ​ល្បែង​ភ្នាល់​ទាំងឡាយ ទោស​នេះ ជា​ទោស​មាន​ប្រមាណ​តិច​ទេ បុគ្គល​ដែល​ញ៉ាំង​ចិត្ត​ឲ្យ​ប្រទូស្ត ក្នុង​បុគ្គល​ទាំងឡាយ ដែល​មាន​គតិ​ល្អ ទោស​នេះ​ឯង ទើប​ជា​ទោស​ធំ​ជាង។ បុគ្គល​តំកល់​វាចា​និង​ចិត្ត​អាក្រក់ ជា​អ្នក​តិះដៀល​ព្រះ​អរិយៈ​ទាំងឡាយ ទៅ​កើត​ក្នុង​នរក​ណា នរក​នោះ មាន​អាយុ​ចំនួន​មួយ​សែន​និង​សាម​សិប​ប្រាំមួយ​និរព្វុទៈ​និង​ប្រាំ​អព្វុទៈ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>