<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn7.17' lang='km'>
        <header>
            <ul>
            </ul>
            <h1>នវកម្មិក​សូត្រ ទី ៧</h1>
        </header>
        <p><a class='ref km' id='km184' href='#km184'>១៨៤</a>សម័យ​មួយ ព្រះ​មាន​ព្រះ​ភាគ ទ្រង់​គង់​នៅ ក្នុង​ដង​ព្រៃ​មួយ ក្នុង​ដែន​កោសល។ សម័យ​នោះ​ឯង នវកម្មិក​ភារទ្វាជ​ព្រាហ្មណ៍ ឲ្យ​គេ​ធ្វើ​ការងារ ក្នុង​ដង​ព្រៃ​នោះ។ នវកម្មិក​ភារទ្វាជ​ព្រាហ្មណ៍ បាន​ឃើញ​ព្រះ​មាន​ព្រះ​ភាគ គង់​ក្រោម​ម្លប់​សាលព្រឹក្ស​មួយ ផ្គត់​ព្រះ​ភ្នែន តាំង​ព្រះ​កាយ​ត្រង់ តំកល់​ព្រះ​ស្មារតី ឆ្ពោះ​ត្រង់​ទៅ​រក​ព្រះ​កម្មដ្ឋាន។ លុះ​ឃើញ​ហើយ ទើប​នវកម្មិក​ព្រាហ្មណ៍ មាន​សេចក្ដី​ត្រិះរិះ​យ៉ាង​នេះ​ថា អាត្មា​អញ​ឲ្យ​គេ​ធ្វើ​ការងារ ក្នុង​ដង​ព្រៃ​នេះ កំពុង​សប្បាយ ចុះ​ព្រះ​សមណៈ​នេះ ឲ្យ​គេ​ធ្វើ​ការងារ​អ្វី សប្បាយ​ដែរ។</p>
        <p><a class='ref km' id='km185' href='#km185'>១៨៥</a>ទើប​នវកម្មិក​ភារទ្វាជ​ព្រាហ្មណ៍ ចូល​ទៅ​រក​ព្រះ​មាន​ព្រះ​ភាគ លុះ​ចូល​ទៅ​ដល់​ហើយ ក៏​បាន​ពោល​នឹង​ព្រះ​មាន​ព្រះ​ភាគ​ដោយ​គាថា ថា</p>
        <p>នែ​ភិក្ខុ លោក​ធ្វើ​ការងារ​ដូចម្ដេច បានជា​លោក​មក​នៅ​ក្នុង​ព្រៃ​សាលព្រឹក្ស ព្រះ​គោតម​តែ​មួយ​អង្គ​ទេ ចុះ​បាន​សេចក្ដី​ត្រេកអរ​ណា ក្នុង​ព្រៃ​កើត។</p>
        <p><a class='ref km' id='km186' href='#km186'>១៨៦</a>ព្រះអង្គ​ត្រាស់​ថា តថាគត មិន​មាន​កិច្ច​ដែល​ត្រូវ​ធ្វើ​ក្នុង​ព្រៃ​ទេ ព្រៃ​គឺ កិលេស​ជា​សត្រូវ តថាគត បាន​ដក​ឫស​គល់​អស់​ហើយ តថាគត​នោះ ជា​បុគ្គល​ម្នាក់ឯង មិន​មាន​ព្រៃ​គឺ​កិលេស​ទេ ទាំង​សរ​គឺ​លេស វិនាស​អស់​ហើយ តថាគត​លះបង់​នូវ​សេចក្ដី​អផ្សុក​ហើយ ទើប​ត្រេកអរ ក្នុង​ព្រៃ​បាន។</p>
        <p><a class='ref km' id='km187' href='#km187'>១៨៧</a>កាល​ព្រះ​មាន​ព្រះ​ភាគ ទ្រង់​ត្រាស់​យ៉ាង​នេះ​ហើយ នវកម្មិក-​ភារទ្វាជ​ព្រាហ្មណ៍ បាន​ក្រាបទូល​ព្រះ​មាន​ព្រះ​ភាគ ដូច្នេះ​ថា បពិត្រ​ព្រះ​គោតម​ដ៏​ចម្រើន ច្បាស់​ពេក​ណាស់ បពិត្រ​ព្រះ​គោតម​ដ៏​ចម្រើន ច្បាស់​ពេក​ណាស់។បេ។ សូម​ព្រះ​គោតម​ដ៏​ចម្រើន ជ្រាប​នូវ​ខ្ញុំ​ព្រះអង្គ​ថា​ជា​ឧបាសក ដល់​ នូវ​ព្រះ​រតនត្រ័យ​ជា​ទីពឹង​ស្មើ​ដោយ​ជីវិត តាំងពី​ថ្ងៃនេះ​ជាដើម​រៀងទៅ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>