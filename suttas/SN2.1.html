<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn2.1' lang='km'>
        <header>
            <ul>
                <li>ទេវបុត្តសំយុត្ត</li>
                <li>កស្សបវគ្គ ទី ១</li>
            </ul>
            <h1>បឋមកស្សបសូត្រ ១</h1>
        </header>
        <p><a class='ref km' id='km២២៣' href='#km២២៣'>២២៣</a>ខ្ញុំបានស្ដាប់មកយ៉ាងនេះ ។ សម័យមួយ ព្រះមានព្រះភាគ​ ទ្រង់គង់នៅ​ក្នុងវត្តជេតពន របស់អនាថបិណ្ឌិកសេដ្ឋី ជិតក្រុងសាវត្ថី ។ លំដាប់នោះឯង កាលវេលារាត្រី បឋមយាមកន្លងទៅហើយ ទេវបុត្តឈ្មោះកស្សបមានរស្មីដ៏ល្អ ញ៉ាំងវត្តជេតពន ទាំងមូលឲ្យភ្លឺ ចូលទៅគាល់ព្រះមានព្រះភាគ លុះចូលទៅដល់ ក៏ថ្វាយបង្គំដោយគោរព ចំពោះព្រះមានព្រះភាគហើយឋិតនៅក្នុងទីសមគួរ ។ លុះកស្សបទេវបុត្ត ឋិតនៅក្នុងទីសមគួរហើយ បានក្រាបបង្គំទូល ព្រះមានព្រះភាគដូច្នេះថា ព្រះមានព្រះភាគទ្រង់ទូន្មានភិក្ខុ ឯខ្ញុំព្រះអង្គមិនបានប្រៀនប្រដៅភិក្ខុទេ ។ ព្រះមានព្រះភាគត្រាស់ថា ម្នាលកស្សប បើដូច្នោះ ពាក្យប្រៀនប្រដៅនិងដម្បូន្មាន (នុ៎ះ) ចូរតាំងឡើងប្រាកដក្នុងទីនេះចុះ ។ </p>
        <p><a class='ref km' id='km២២៤' href='#km២២៤'>២២៤</a>កស្សបទេវបុត្ត​​ ក្រាបបង្គំទូលថា​​ បុគ្គលគួរសិក្សានូវពាក្យសុភាសិត នូវការចូលទៅគប់ប្រសព្វនឹងសមណៈ នូវអាសនៈតែមួយក្នុងទីស្ងាត់ នូវធម៌ជាគ្រឿងញ៉ាំងចិត្តឲ្យស្ងប់រម្ងាប់ ។ </p>
        <p>ព្រះសាស្ដា ក៏ទ្រង់មានព្រះហឫទ័យរីករាយ ។ លុះកស្សបទេវបុត្តដឹងថា ព្រះ​សាស្ដា​​​​​​ក៏ទ្រង់មានព្រះហឫទ័យរីករាយ នឹងពាក្យអាត្មាហើយ ក៏ថ្វាយបង្គំដោយគោរព​ចំពោះព្រះមានព្រះភាគ ធ្វើប្រទក្សិណហើយក៏បាត់ក្នុងទីនោះឯង ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>