<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn29' lang='km'>
        <header>
            <ul>
            </ul>
            <h1>មហាសារោបមសូត្រ ទី ៩</h1>
        </header>
        <p><a class='ref km' id='km85' href='#km85'>៨៥</a>ខ្ញុំបានស្តាប់មកយ៉ាងនេះ ។ សម័យមួយ ព្រះមានព្រះភាគ ទ្រង់គង់នៅលើភ្នំ​គិជ្ឈកូដ ទៀបក្រុងរាជគ្រឹះ ។ កាលដែល ទេវត្តចៀស ចេញទៅមិនយូរប៉ុន្មាន ព្រះមានព្រះភាគទ្រង់ប្រារព្ធទេវត្តត្រាស់ ហៅភិក្ខុ ទាំងឡាយក្នុងទីនោះថា ម្នាលភិក្ខុទាំង​ឡាយ ក្នុងសាសនានេះ មានកុល បុត្រពួកខ្លះ ចេញចាកផ្ទះចូលទៅកាន់ផ្នួសដោយសទ្ធា គិតថាអាត្មាអញ ជាអ្នកមានជាតិ ជរាមរណៈ សេចក្តីសោក សេចក្តីខ្សឹកខ្សួល សេចក្តីទុក្ខ ទោមន្ស នឹងសេចក្តីចង្អៀតចង្អល់ចិត្តគ្របសង្កត់ហើយ ឈ្មោះថាមាន ទុក្ខគ្របសង្កត់ហើយ មានទុក្ខរួបរឹតហើយ ធ្វើម្តេចហ្ន៎ នឹងធ្វើនូវទីបំផុត នៃកងទុក្ខទាំងអស់នេះ ឲ្យប្រាកដបាន ។ កុលបុត្រនោះ លុះបួសយ៉ាងនេះ ហើយ ក៏ញុំាំងលាភសក្ការៈនឹងសេចក្តីសរសើរឲ្យកើត​ឡើង ។ កុលបុត្រ នោះក៏មានសេចក្តីពេញចិត្តមានតំរិះដ៏បរិបូណ៌ដោយលាភសក្ការៈនឹងសេច​ក្តីសរសើរនោះ ។ កុលបុត្រនោះ រមែងលើកតំកើងខ្លូនឯង បន្តុះបង្អា​ប់​អ្នកដទៃ ព្រោះលាភ​សក្ការៈនឹងសេចក្តីសរសើរនោះថា អាត្មាអញជាអ្នក​បាន​លាភសក្ការៈនឹងសេចក្តីសរសើរ ចំណែកភិក្ខុទាំងឡាយឯទៀត ៗ នេះ ជាអ្នកមិនមានកេរ្តិ៍ឈ្មោះយសស័ក្តិ ។ កុលបុត្រនោះតែង​ស្រវឹងវង្វេងដល់​នូវសេចក្តីប្រមាទព្រោះលាភសក្ការៈ នឹងសេចក្តីសរសើរនោះ លុះប្រមាទ​ហើយ រមែងនៅជាទុក្ខ ។ ម្នាលភិក្ខុទាំងឡាយ ដូចជាបុរសអ្នក​ត្រូវ​ការ​ដោយ​ខ្លឹមឈើស្វែង​រកខ្លឹមឈើ ត្រាច់ទៅស្វែងរកខ្លឹមឈើ កាលបើ​ឈើធំមាន​ខ្លឹម​ឋិតនៅ (ចំពោះមុខ) ក៏រំលង​ខ្លឹម ស្រាយ សំបក ក្រមរ ហើយកាត់យក​តែ​មែក​​នឹងស្លឹកមក សំគាល់ថាខ្លឹម ហើយចៀស​ចេញទៅ ។ បុរសមានចក្ខុ​បាន​ឃើញ​បុរសនោះហើយ ក៏និយាយយ៉ាងនេះថា ឱបុរសដ៏ចម្រើន​នេះមិន​ស្គាល់​ខ្លឹម ស្រាយ សំបក ក្រមរ មែកនឹងស្លឹកទេតើហេតុដូច្នោះ បានជាបុរស​ដ៏ចម្រើន​​នេះ ត្រូវការដោយខ្លឹមឈើ ស្វែងរកខ្លឹមឈើ ត្រាច់ទៅស្វែង​រកខ្លឹម​ឈើ កាលបើឈើធំមាន​ខ្លឹមឋិតនៅ (ចំពោះមុខ) ក៏រំលងខ្លឹម ស្រាយ សំបក ក្រមរ ហើយកាត់យកតែមែកនឹងស្លឹក​មក សំគាល់ថាខ្លឹម ហើយចៀស​ចេញ​ទៅ ការងារណាដែលបុរសនោះត្រូវធ្វើ ដោយខ្លឹម​ឈើនោះ ការងារនោះ ក៏នឹង​មិន​សម្រេចប្រយោជន៍ ដល់បុរសនោះឡើយ សេចក្តីនេះមាន​ឧបមា​យ៉ាង​ណា ម្នាលភិក្ខុទាំងឡាយ ឧបមេយ្យដូចជាកុលបុត្រពួកខ្លះ ក្នុង​សាសនា​នេះ​ចេញចាកផ្ទះ ចូលទៅកាន់ផ្នួសដោយសទ្ធា គិតថាអាត្មា​អញ​ជាអ្នកមានជាតិ ជរា មរណៈ សេចក្តីសោក សេចក្តីខ្សឹកខ្សួល សេចក្តីទុក្ខ ទោមនស្ស សេចក្តីចង្អៀតចង្អល់ចិត្ត គ្របសង្កត់ហើយឈ្មោះថា មានទុ​ក្ខ​គ្រប​សង្កត់ហើយ មានទុក្ខរួបរឹតហើយ ធ្វើម្តេចហ្ន៎នឹង​ធ្វើនូវ​ទីបំផុត​នៃ​កង​ទុក្ខទាំងអស់នោះ ឲ្យបា្រកដបាន ។ កុលបុត្រនោះ​លុះបួស​យ៉ាង​នេះ​ហើយ ក៏ញុំាំងលាភសក្ការៈ នឹងសេចក្តីសរសើរឲ្យកើតឡើង ។ កុលបុត្រនោះ ក៏​មាន​សេចក្តីពេញចិត្ត មានតម្រិះបរិបូណ៌ដោយលាភសក្ការៈ នឹងសេចក្តី​សរសើរ​​នោះ ។ កុលបុត្រនោះរមែង​លើកតំកើងខ្លួនឯងបណ្តុះ​បង្អាប់អ្នក​ដទៃ ព្រោះ​លាភសក្ការៈនិងសេចក្តី​សរសើរនោះថា អាត្មាអញ​ជាអ្នកមាន​លាភ​សក្ការៈ និងសេចក្តីសរសើរចំណែកភិក្ខុទាំងឡាយដទៃនេះ មិនមាន​កេរ្តិ៍ឈ្មោះ យសស័ក្តិទេ ។ កុលបុត្រនោះ រមែងស្រវឹងវង្វេង ដល់នូវសេចក្តី​ប្រមាទព្រោះលាភសក្ការៈនឹងសេចក្តីសរសើរនោះ លុះប្រមាទហើយ រមែង​នៅជាទុក្ខ ។ ម្នាលភិក្ខុទាំងឡាយ ភិក្ខុនេះតថាគតហៅថា បានកាន់យកតែ​មែក​នឹង​សន្លឹករបស់ព្រហ្មចរិយៈ ហើយដល់ នូវការបន្ធូរ​បន្ថយសេចក្តី​ព្យាយាម ដោយហេតុនោះ ។</p>
        <p><a class='ref km' id='km86' href='#km86'>៨៦</a>ម្នាលភិក្ខុទាំងឡាយ ក្នុងសាសនានេះ មានកុលបុត្រពួកខ្លះទៀត ចេញចាកផ្ទះ​ដោយសទ្ធា ចូលទៅកាន់ផ្នួសដោយគិតថា អាត្មាអញជាអ្នក មានជាតិជរាមរណៈ សេចក្តី​សោក សេចក្តីខ្សឹកខ្សួល សេចក្តីទុក្ខ ទោមនស្ស សេចក្តីចង្អៀតចង្អល់ចិត្តគ្របសង្កត់ហើយ ឈ្មោះថាមានទុក្ខ គ្របសង្កត់ ហើយ មានទុក្ខរួបរឹតហើយ ធ្វើម្តេចហ្ន៎ នឹងធ្វើនូវទីបំផុតនៃកង ទុក្ខទាំង អស់នេះឲ្យប្រាកដបាន ។ កុលបុត្រនោះ លុះបួសយ៉ាងនេះហើយ ក៏ញុំាង​លាភ​សក្ការៈនឹងសេចក្តីសរសើរឲ្យកើតឡើង ។ កុលបុត្រនោះ ក៏មិន​មាន​សេចក្តី​ពេញចិត្ត មិនមានតម្រិះបរិបូណ៌ដោយលាភសក្ការៈ​ នឹងសេចក្តី​សរសើរនោះ​ឡើយ ។ កុលបុត្រនោះ មិន​លើកតម្កើងខ្លួនឯង មិនបន្តុះបង្អាប់​អ្នកដទៃ ព្រោះលាភសក្ការៈ នឹងសេចក្តីសរសើរនោះ ។ កុលបុត្រនោះ មិនស្រវឹងមិនវង្វេង មិនដល់នូវសេចក្តីប្រមាទ ព្រោះលាភសក្ការៈនឹង​សេចក្តី​​សរសើរនោះ លុះមិនប្រមាទហើយ រមែងបាននូវសីលសម្បទា ។ កុលបុត្រ នោះមានសេចក្តី​ពេញចិត្ត មានតម្រិះបរិបូណ៌ដោយ​សីលសម្បទា​នោះ ។ កុលបុត្រនោះ រមែងលើកតម្កើងខ្លួន​ឯង បន្តុះបង្អាប់អ្នកដទៃ ព្រោះ​សីល ស​ម្បាទា​​​​នោះថាអាត្មាអញជាអ្នកមានសីល មានធម៌ល្អ ចំណែក​ភិក្ខុទាំង​ឡាយ​ដទៃៗ នេះ ជាអ្នកទ្រុស្តសីល មានធម៌អាក្រក់ ។ កុលបុត្រនោះ រមែង​ស្រវឹងវង្វេង ដល់នូវសេចក្តីប្រមាទ ដោយសីលសម្បទានោះ លុះ​ប្រមាទ​ហើយ​រមែងនៅជាទុក្ខ ។ ម្នាលភិក្ខុទាំងឡាយ ដូចជាបុរស អ្នកត្រូវ​ការដោយ​ខ្លឹមឈើ ស្វែងខ្លឹមឈើ ត្រាច់ទៅ​ស្វែងរកខ្លឹមឈើ កាលបើ​ឈើធំមាន​ខ្លឹមឋិតនៅ (ចំពោះមុខ) ហើយ ក៏រំលងខ្លឹម ស្រាយ សំបក ហើយ កេះយក​តែ​ក្រមរមក សំគាល់ថាខ្លឹមហើយចៀសចេញទៅ ។ បុរសមានចក្ខុ​បាន​ឃើញ​បុរសនោះហើយ ក៏និយាយយ៉ាងនេះថា ឱបុរសដ៏​ចម្រើន​នេះមិន​ស្គាល់​ខ្លឹម ស្រាយ សំបក ក្រមរ មែកនឹងស្លឹកទេតើ ហេតុ​ដូច្នោះបាន​ជា​បុរសដ៏ចម្រើននេះ ជាអ្នកត្រូវការដោយ​ខ្លឹមឈើ ស្វែងរកខ្លឹមឈើ​ត្រាច់ទៅ​ស្វែង​រកខ្លឹមឈើ កាលបើឈើធំមានខ្លឹមឋិតនៅ (ចំពោះមុខ) ហើយ ក៏រំលង​ខ្លឹម ស្រាយ សំបក ហើយកេះយកតែក្រមរមកសំគាល់ថាខ្លឹម​ហើយ​ចៀស​ចេញ​ទៅ ការងារណា ដែលបុរសនោះត្រូវធ្វើដោយខ្លឹមឈើនោះ ការងារ​នោះ ក៏នឹងមិនសម្រេចប្រយោជន៍ដល់បុរសនោះឡើយ (សេក្តីនេះ​មាន​ឧបមា​​​យ៉ាងណា) ម្នាលភិក្ខុ​ទាំងឡាយ ឧបមេយ្យដូចជាកុលបុត្រពួកខ្លះ ក្នុង​សាសនានេះ ចេញចាកផ្ទះដោយសទ្ធា ចូលទៅកាន់ផ្នួសដោយគិតថា អាត្មាអញជាអ្នកមានជាតិជរា មរណៈ សេចក្តីសោ សេចក្តី​ខ្សឹកខ្សួល សេចក្តី​ទុក្ខ ទោមនស្ស សេចក្តីចង្អៀតចង្អល់ចិត្ត គ្របសង្កត់ហើយ ឈ្មោះ​ថាមាន​ទុក្ខគ្របសង្កត់ហើយ មានទុក្ខរួចរឹតហើយ ធ្វើម្តេចហ្ន៎ នឹងធ្វើនូវ​ទីបំផុតនៃ​កង​ទុក្ខទាំងអស់​នេះឲ្យប្រាកដបាន ។ កុលបុត្រនោះលុះបួស​យ៉ាង​នេះ​ហើយ ក៏ញុំាំងលាភសក្ការៈនឹងសេចក្តី​សរសើរឲ្យកើតឡើង ។ កុលបុត្រ​នោះមិនមានសេចក្តីពេញចិត្ត មិនមានតម្រិះបរិបូណ៌ដោយ​លាភ​សក្ការៈ​នឹងសេចក្តីសរសើរនោះឡើយ ។ កុលបុត្រនោះ មិនលើកតំកើងខ្លួនឯង មិនបន្តុះ​បង្អាប់អ្នកដទៃ ព្រោះលាភសក្ការៈនឹងសេចក្តីសរសើរនោះ ។ កុលបុត្រ​​​នោះ មិនស្រវឹង មិនវង្វេង មិនដល់នូវសេចក្តីប្រមាទ ព្រោះលាភ​សក្ការៈនឹងសេចក្តីសរសើរនោះ លុះមិន​ប្រមាទហើយ រមែង​បាននូវសីល​សម្បទា ។ កុលបុត្រនោះ មានសេចក្តីពេញចិត្តមានតម្រិះ​បរិបូណ៌ដោយ​សីល​សម្បទានោះ ។ កុលបុត្រនោះរមែងលើកតម្កើងខ្លួនឯង បន្តុះបង្អាប់អ្នក​ដទៃ ព្រោះសីលសម្បទានោះថា អាត្មាអញជាអ្នកមានសីល មានធម៌ល្អ ចំណែកភិក្ខុទាំង​ឡាយដទៃៗ នេះជាអ្នកទ្រុស្តសីល មានធម៌ល្អ ចំណែក​ភិក្ខុទាំងឡាយដទៃ ។ នេះជាអ្នកទ្រុស្ត​សីល មានធម៌អាក្រក់ ។ កុលបុត្រ​នោះ ក៏ស្រវឹង វង្វេងដល់នូវសេចក្តីប្រមាទ ព្រោះសីល​សម្បទានោះ លុះ​ប្រមាទ​​ហើយរមែងនៅជាទុក្ខ ។ ម្នាលភិក្ខុទាំងឡាយ ភិក្ខុនេះ តថាគតហៅ​ថា បាន​កាន់​យកតែក្រមរ របស់ព្រហ្មចរិយៈ ហើយដល់នូវការបន្ធូ​រ​បន្ថយ​សេចក្តី​ព្យាយាម ដោយហេតុនោះ ។</p>
        <p><a class='ref km' id='km87' href='#km87'>៨៧</a>ម្នាលភិក្ខុទាំងឡាយ កុលបុត្រពួកខ្លះ ក្នុងសាសនានេះ​ ចេញ​ចាកផ្ទះ ចូលទៅ​កាន់ផ្នួសដោយសទ្ធា គិតថា អាត្មាអញជាអ្នកមាន​ជាតិ ជរា មរណៈ សេចក្តីសោក សេចក្តី​ខ្សឹកខ្សួល សេចក្តីទុក្ខ ទោមនស្ស សេចក្តី ចង្អៀតចង្អល់ចិត្តគ្របសង្កត់ហើយ ឈ្មោះថាមាន​ទុក្ខគ្របសង្កត់ហើយ មាន ទុក្ខរួបរឹតហើយ ធ្វើម្តេចហ្ន៎ នឹងធ្វើនូវទីបំផុតនៃកងទុក្ខទាំងអស់​នេះឲ្យ ប្រាកដឡើងបាន ។ កុលបុត្រនោះលុះបួសយ៉ាងនេះហើយ ក៏ញុំាំងលាភ​សក្ការៈនឹង​សេចក្តីសរសើរឲ្យកើតឡើង ។ កុលបុត្រនោះ មិនមាន​សេចក្តី​ពេញចិត្ត មិនមានតម្រិះ​បរិបូរណ៍ ដោយលាភសក្ការៈនឹង​សេចក្តីសរ​សើរ​នោះឡើយ ។ កុលបុត្រនោះមិនបានលើក​តម្កើងខ្លួនឯង មិនបានបន្តុះ​បង្អាប់អ្នកដទៃ ព្រោះលាភសក្ការៈនឹងសេចក្តីសរសើរនោះទេ ។ កុលបុត្រ​នោះមិនស្រវឹង មិនវង្វេង មិនដល់នូវសេចក្តីប្រមាទ ព្រោះលាភសក្ការៈ​នឹងសេចក្តី​សរសើរនោះ លុះមិនប្រមាទហើយ រមែងបាននូវសីលសម្បទា ។ កុលបុត្រនោះមានសេចក្តី​ពេញចិត្តដោយសីលសម្បទានោះ តែថាមិនមាន​តម្រិះបរិបូណ៌ទេ ។ កុលបុត្រនោះមិនលើក​តម្កើងខ្លូនឯង មិនបន្តុះបង្អាប់​អ្នកដទៃព្រោះសីលសម្បទានោះឡើយ ។ កុលបុត្រនោះមិន​ស្រវឹង មិនវង្វេង​មិនដល់នូវសេចក្តីប្រមាទ ព្រោះសីលសម្បទានោះ លុះមិនប្រមាទហើយ រមែងបាននូវសមាធិសម្បទា ។ កុលបុត្រនោះ មានសេចក្តីពេញចិត្ត មាន​តម្រិះបរិបូណ៌ដោយ​សមាធិសម្បទានោះ ។ កុលបុត្រនោះលើកតម្កើង ​ខ្លួន​ឯង បន្តុះបង្អាប់អ្នកដទៃ ព្រោះសមាធិ​សម្បទានោះថាអាត្មាអញ ​ជាអ្នក​មាន​ចិត្តខ្ជាប់ខ្ជួន មានចិត្តប្រព្រឹត្តទៅក្នុងអារម្មណ៍តែមួយ​ចំណែកភិក្ខុទាំង​ឡាយ​​ដទៃៗ​ នេះ មិនមានចិត្តខ្ជាប់ខ្ជួន មានចិត្តវិលផ្សេងៗ ។ កុលបុត្រ​នោះតែ​ស្រវឹង វង្វេង ដល់នូវសេចក្តីប្រមាទព្រោះសមាធិសម្បទានោះ លុះ​ប្រមាទ​​ហើយ រមែងនៅ​ជាទុក្ខ ។ ម្នាលភិក្ខុទាំងឡាយ ដូចបុរសអ្នកត្រូវ​កាដោយ​ខ្លឹមឈើ ស្វែងរកខ្លឹមឈើត្រាច់ទៅ​ស្វែងរកខ្លឹមឈើ កាលបើឈើ​ធំមានខ្លឹម​ឋិតនៅ (ចំពោះមុខ) ក៏រំលងខ្លឹម រំលងស្រាយ ហើយស្ទោះយកតែ​សំបកមក​សំគាល់ថាខ្លឹមហើយចៀសចេញទៅ ។ បុរសមានចក្ខុឃើញ​បុរស​នោះ​ហើយ​និយាយយ៉ាងនេះថា ឱ បុរសដ៏ចម្រើននេះមិនស្គាល់ខ្លឹម ស្រាយ សំបក ក្រមរ​ មែក ស្លឹកទេតើ ព្រោះហេតុនោះ បុរសដ៏ចម្រើននេះ អ្នកត្រូវ​ការ​ដោយខ្លឹមឈើ ស្វែងរកខ្លឹម​ឈើ ត្រាច់ទៅស្វែងរកខ្លឹមឈើ កាលបើឈើ​ធំមានខ្លឹមឋិតនៅ (ចំពោះមុខ) ក៏រំលងខ្លឹម​រំលងស្រាយ ហើយស្ទោះ​យកតែ​សំបកមកសំគាល់ថាខ្លឹម ហើយចៀសចេញទៅ ការងារ​សំខាន់ណា​ដែល​បុរស​នោះត្រូវធ្វើដោយខ្លឹមឈើនោះ ការងារក៏នឹងមិនសម្រេចប្រយោជន៍​ដល់បុរសនោះឡើយ (សេចក្តីនេះ ឧបមាយ៉ាងណាមិញ) ម្នាលភិក្ខុទាំង​ឡាយ ឧបមេយ្យដូច​កុលបុត្រពួកខ្លះ ក្នុងសាសនានេះបានចេញចាកផ្ទះ ចូលទៅកាន់ផ្នួសដោយសទ្ធា គិតថា អាត្មាអញជាអ្នកមានជាតិ ជរា មរណៈ សេចក្តីសោក សេចក្តីខ្សឹកខ្សួល សេចក្តីទុក្ខ ទោមនស្ស សេចក្តីចង្អៀត​ចង្អល់​ចិត្តគ្របសង្កត់ហើយ ឈ្មោះថា មានទុក្ខគ្របសង្កត់ហើយ មានទុក្ខរួបរឹត​ហើយ ធ្វើម្តេចហ្ន៎នឹងធ្វើនូវទីបំផុតនៃកងទុក្ខទាំងអស់នេះ ឲ្យប្រាកដបាន ។ កុលបុត្រនោះ លុះបួសយ៉ាងនេះហើយ ក៏ញុំាំងលាភសក្ការៈ​ នឹងសេចក្តី​សរសើរ​ឲ្យកើតឡើង ។ ​កុលបុត្រនោះ មិនមានសេចក្តីពេញចិត្ត មិនមាន​តម្រិះ​​បរិបូណ៌ដោយលាភសក្កាៈនឹងសេក្តី​សរសើរនោះ ។ កុលបុត្រនោះ មិន​លើក​តម្កើង​ខ្លួនឯង មិនបន្តុះបង្អាប់អ្នកដទៃព្រោះលាភ​សក្ការៈនឹងសេចក្តី​សរសើរ​នោះ ។ កុលបុត្រនោះមិនស្រវឹង មិនវង្វេង មិនដល់នូវសេចក្តី​ប្រមាទ ព្រោះ​លាភសក្ការៈនឹងសេចក្តីសរសើរនោះ លុះមិនប្រមាទហើយ រមែង​បាននូវ​​សីល​សម្បទា ។ កុលបុត្រនោះមានសេចក្តីពេញចិត្ត​ដោយសីល​សម្បទា​នោះ តែថាមិនមានតម្រិះ​បរិបូណ៌ទេ ។ កុលបុត្រនោះ​មិនលើក​តម្កើងខ្លួនឯង មិនបន្តុះបង្អាប់អ្នកដទៃព្រោះសីលសម្បទា​នោះ ។ កុលបុត្រ​នោះ​មិនស្រវឹង មិនវង្វេង មិនដល់នូវសេចក្តីប្រមាទព្រោះសីលសម្បទានោះ លុះមិន​ប្រមាទហើយ រមែងបាននូវសមាធិសម្បទា ។ កុលបុត្រនោះមាន​សេចក្តី​ពេញ​ចិត្ត មានតម្រិះបរិបូណ៌ដោយសមាធិសម្បទានោះ ។ កុលបុត្រ​នោះ​តែងលើកតំកើងខ្លួនឯង បន្តុះបង្អាប់អ្នកដទៃព្រោះ​សមាធិសម្បទានោះ​ថា អាត្មាអាញជាអ្នកមានចិត្តខ្ជាប់ខ្ជួនមានចិត្ត ប្រព្រឹត្តទៅ ក្នុងអារម្មណ៍​តែមួយ ចំណែកភិក្ខុទាំងឡាយដទៃៗនេះជាអ្នកមានចិត្តខ្ជាប់ខ្ជួនមាន ចិត្ត​ផ្សេងៗ ។ កុលបុត្រនោះ ក៏ស្រវឹងវង្វេងដល់នូវសេចក្តីប្រមាទ ព្រោះ​សមាធិសម្បទា​​នោះ លុះប្រមាទហើយរមែងនៅជាទុក្ខ ។ ម្នាលភិក្ខុ​ទាំង​ឡាយ ភិក្ខុនេះ​តថាគតហៅថា បានកាន់យកតែសំបកនៃព្រហ្មចរិយៈ ហើយ​ដល់នូវ​ការ​បន្ធូរ​​បន្ថយសេចក្តីព្យាយាម ដោយហេតុនោះ ។</p>
        <p><a class='ref km' id='km88' href='#km88'>៨៨</a>ម្នាលភិក្ខុទាំងឡាយ មួយទៀតកុលបុត្រពួកខ្លះ ក្នុងសាសនា​នេះបានចូលចាកផ្ទះ ចូលទៅកាន់ផ្នួសដោយសទ្ធា គិតថា អាត្មាអញ​ជា​អ្នក​មានជាតិ ជរា មរណៈ ​​សេចក្តីសោក សេចក្តីខ្សឹកខ្សួល សេចក្តីទុក្ខ​ទោមនស្ស សេចក្តីចង្អៀតចង្អល់ចិត្តគ្របសង្កត់ហើយ ឈ្មោះថា មានទុក្ខថា​គ្របសង្កត់​ហើយ មានទុក្ខរួបរឹតហើយ ធ្វើម្តេចហ្ន៎ នឹងធ្វើនូវទីបំផុតនៃ​កង​ទុក្ខ ទាំងអស់​នេះ ឲ្យប្រាកដបាន ។ កុលបុត្រនោះ លុះបួសយ៉ាងនេះហើយ ក៏ញុំាង​លាភ​សក្ការៈ នឹងសេចក្តីសរសើរឲ្យកើតឡើង ។ កុលបុត្រនោះ មិនមានសេចក្តី​ពេញ​ចិត្តមិនមានតម្រិះបរិបូណ៌ ដោយលាភសក្ការៈនឹ​ង​សេច​ក្តី​សរសើរ​នោះ ។ កុលបុត្រនោះមិនលើកតំកើងខ្លួនឯង មិនបន្តុះ​បង្អាប់​អ្នកដទៃ ព្រោះ​លាភ​សក្ការៈនឹងសេចក្តីសរសើរនោះ ។ កុលបុត្រ​នោះមិន​ស្រវឹង មិនវង្វេង មិនដល់នូវសេចក្តីប្រមាទ ព្រោះលាភសក្ការៈ​នឹងសេចក្តី​សរសើរនោះ លុះ​មិន​ប្រមាទហើយ រមែងបាននូវសីលសម្បទា ។ កុលបុត្រ​នោះមានសេចក្តី​ពេញចិត្តដោយ​សីលសម្បទានោះ តែថាមិន​មានតម្រិះ​បរិបូណ៌​ទេ ។ កុល​បុត្រ​នោះមិនលើកតំកើងខ្លួនឯង មិនបន្តុះបង្អាប់អ្នក​ដទៃព្រោះ​សីល​សម្បទានោះ ។ កុលបុត្រនោះមិនស្រវឹង មិនវង្វេង មិនដល់​នូវសេចក្តីប្រមាទ ព្រោះសីលសម្បទានោះ លុះមិនប្រមាទ​ហើយរមែងបាន​នូវ​សមាធិសម្បទា​កុលបុត្រនោះ មានសេចក្តីពេញចិត្តដោយ​សមាធិសម្បទា​នោះ តែថាមិន​មានតម្រិះបរិបូណ៌​ទេ ។ កុលបុត្រនោះមិនលើក​តម្កើង​ខ្លួនឯង មិនបន្តុះ​បង្អាប់​អ្នកដទៃ ព្រោះសមាធិសម្បទានោះ កុលបុត្រនោះ​មិន​ស្រវឹង មិនវង្វេង មិនដល់នូវសេចក្តីប្រមាទព្រោះសមាធិសម្បទានោះ លុះមិនប្រមាទហើយ រមែងបាននូវញាណទស្សនៈ ។ កុលបុត្រនោះ​មាន​សេចក្តីពេញចិត្ត មាន​តម្រិះ​ខ្លួនឯង បន្តុះបង្អាប់អ្នកដទៃ ព្រោះ​ញាណទស្សនៈ​នោះថា អាត្មាអញ​បាន​ស្គាល់ បានឃើញ (នូវរូបល្អិត) ចំណែកភិក្ខុទាំងឡាយឯទៀតៗ នេះ មិនបានស្គាល់ មិនបានឃើញ (នូវរូបល្អិត) ទេ ។ កុលបុត្រនោះតែងស្រវឹង វង្វេង ដល់នូវសេចក្តីប្រមាទ ព្រោះញាណ​ទស្សនៈនោះលុះប្រមាទហើយ រមែងនៅជាទុក្ខ ។ ម្នាលភិក្ខុ​ទាំងឡាយ ដូចបុរសអ្នកត្រូវការ​ដោយខ្លឹមឈើ ត្រាច់ទៅស្វែងរកខ្លឹមឈើ កាលបើឈើធំមានខ្លឹមឋិតនៅ (ចំពោះមុខ) ក៏រំលង​ខ្លឹម ហើយចាំងយក​តែ​ស្រាយមកសំគាល់ថាខ្លឹម ហើយចៀស​ចេញ​ទៅ ។ បុរស​មានចក្ខុបាន​ឃើញ​បុរសនោះហើយ និយាយយ៉ាងនេះថា ឱបុរសដ៏ចម្រើននេះមិនស្គាល់ខ្លឹម ស្រាយ សំបក ក្រមរ មែកនឹងស្លឹកទេតើ ព្រោះហេតុនោះ បុរសដ៏ចម្រើននេះ អ្នកត្រូវការដោយ​ខ្លឹមឈើ ស្វែងរកខ្លឹម​ឈើ ត្រាច់ទៅស្វែងរកខ្លឹមឈើ កាលបើឈើធំមានខ្លឹមឋិតនៅ (ចំពោះមុខ) ក៏រំលងខ្លឹមហើយចាំងយក​តែ​ស្រាយ​មកសំគាល់ថាខ្លឹម ហើយចៀស​ចេញ​ទៅ ការងារណា ដែលបុរស​នោះត្រូវ​ធ្វើដោយខ្លឹមឈើ ការងារនោះក៏នឹង​មិនសម្រេចប្រយោជន៍ ដល់​បុរសនោះឡើយ (សេចក្តីនេះ ឧបមាយ៉ាងណា​មិញ) ម្នាលភិក្ខុទាំងឡាយ ឧបមេយ្យដូច​កុលបុត្រពួកខ្លះ ក្នុងសាសនានេះ បានចេញចាកផ្ទះ ចូល​កាន់ផ្នួសដោយសទ្ធា គិតថា អាត្មា​អញជាអ្នកមាន​ជាតិ ជរា មរណៈ សេចក្តី​សោក សេចក្តីខ្សឹកខ្សួលសេចក្តីទុក្ខ ទោមន្ស សេច​ក្តី​ចង្អៀតចង្អល់ចិត្ត គ្របសង្កត់ហើយឈ្មោះថាមានទុក្ខគ្របសង្កត់​ហើយ មានទុក្ខរួបរឹត​ហើយ ធ្វើម្តេចហ្ន៎នឹងធ្វើនូវទីបំផុតនៃកងទុក្ខទាំងអស់​នេះ ឲ្យប្រាកដបាន ។ កុល​បុត្រ​នោះលុះ​បួសយ៉ាងនេះហើយ ក៏ញុំាង​លាភសក្ការៈ​​នឹងសេចក្តី​សរសើរ​ឲ្យកើតឡើង ។ កុលបុត្រនោះ​មិនមាន​សេចក្តីពេញចិត្ត មិនមានតម្រិះប​រិបូណ៌​​ដោយលាភសក្ការៈ ​នឹងសេចក្តី​សរសើរនោះ​ឡើយ ។ កុលបុត្រនោះ​មិនលើកតំកើងខ្លួនឯង មិនបន្តុះ​បង្អាប់អ្នកដទៃ ព្រោះលាភសក្ការៈនឹង​សេចក្តីសរសើរនោះ។ កុលបុត្រនោះ​មិនស្រវឹង មិនវង្វេង មិនដល់​នូវ​សេចក្តីប្រមាទ ព្រោះលាភសក្ការៈនឹង​សេចក្តី​សរសើរ​នោះ លុះមិនប្រមាទ​ហើយ រមែងបាននូវសីលសម្បទា កុលបុត្រនោះ មានសចក្តីពេញចិត្ត ដោយ​សីលសម្បទានោះ តែមិន​មាន​តម្រិះ​បរិបូណ៌ទេ ។ កុលបុត្រនោះមិនលើក​តំកើង​ខ្លួនឯង មិនបន្តុះបង្អាប់​អ្នកដទៃ ព្រោះសីលសម្បទានោះ ។ កុលបុត្រ​នោះ​មិនស្រវឹង មិនវង្វេង មិនដល់នូវ​សេចក្តីប្រមាទ ព្រោះសីលសម្បទានោះ លុះ​មិ​ន​ប្រមាទហើយ រមែងបាននូវសមាធិសម្បទា ។ កុលបុត្រនោះមាន​សេច​ក្តីពេញចិត្ត​ដោយ​សមា ធិសម្បទានោះ តែថាមិនមានតម្រិះ​បរិបូណ៌​ទេ ។ កុលបុត្រ​មិន​​លើកតំកើងខ្លួនឯង មិនបន្តុះ បង្អាប់អ្នកដទៃព្រោះ​សមាធិសម្បទា​នោះ ។ កុលបុត្រនោះ មិនស្រវឹងមិនវង្វេងមិនដល់នូវសេច ក្តីប្រមាទព្រោះ​សមាធិសម្បទា​នោះលុះមិនប្រមាទហើយរមែងបាននូវញាណទស្សនៈ ។ កុលបុត្រនោះមានសេចក្តីពេញចិត្ត មានតម្រិះបរិបូណ៌ ដោយញាណទ​ស្សនៈ​​នោះ ។ កុលបុត្រនោះ រមែងលើកតំកើងខ្លួនឯង បន្តុះ​បង្អាប់អ្នក​ដទៃព្រោះញាណទស្សនៈនោះថា អាត្មាអញបានដឹង បាន​ឃើញ (រូបល្អិត) ចំណែកភិក្ខុទាំងឡាយដទៃៗ នេះ មិនបានដឹង មិនបានឃើញ (រូបល្អិត) ទេ ។ កុលបុត្រនោះ តែងស្រវឹងវង្វេង ដល់នូវសេចក្តីប្រមាទ ព្រោះ​ញាណទស្សនៈនោះ លុះប្រមាទហើយ រមែងនៅជាទុក្ខ ។ ម្នាលភិក្ខុ​ទាំង​ឡាយភក្ខុនេះតថាគតហៅថា បានកាន់យកតែស្រា យរបស់ព្រហ្មចរិយៈ ហើយដល់នូវការបន្ធូរបន្ថយសេចក្តីព្យាយាមដោយហេតុនោះ ។</p>
        <p><a class='ref km' id='km89' href='#km89'>៨៩</a>ម្នាលភិក្ខុទាំងឡាយ មួយទៀតកុលបុត្រពួកខ្លះ ក្នុងសាសនានេះ បានចេញចាកផ្ទះ ចូលទៅកាន់ផ្នួសដោយសទ្ធាគិតថា អាត្មាអញមានជាតិ ជរា មរណៈ សេចក្តីសោក សេចក្តីខ្សឹកខ្សួល សេចក្តីទុក្ខទោមនស្ស សេចក្តី​ចង្អៀតចង្អល់ចិត្តគ្របសង្កត់ហើយ ឈ្មោះថាមានទុក្ខគ្របសង្កត់​ហើយ មាន​ទុក្ខរួបរឹតហើយ ធ្វើម្តេចហ្ន៎នឹងធ្វើនូវទីបំផុតនៃកងទុក្ខទាំង អស់​នេះ ឲ្យ​ប្រាដក​បាន ។ កុលបុត្រនោះបួសយ៉ាងនេះហើយ ក៏បានញុំាង​លាភសក្ការៈ​នឹងសេចក្តីសរសើរឲ្យកើតឡើង ។ កុលបុត្រនោះមិនពេញចិត្ត មិនមាន​តម្រិះ​បរិបូណ៌ដោយលាភសក្ការៈនឹងសេចក្តីសរសើរនោះ ។ កុល​បុត្រនោះ​មិន​លើកតំកើងខ្លួនឯង មិនបន្តុះបង្អាប់អ្នកដទៃ ព្រោះលាភសក្ការៈ​នឹង​សេចក្តី​សរសើរនោះឡើយ ។ កុលបុត្រនោះមិនស្រវឹង មិនវង្វេង មិន ដល់​នូវ​សេចក្តី​ប្រមាទ ព្រោះលាភសក្ការៈនឹងសេចក្តីសរសើរ​នោះលុះ​មិន​ប្រមាទ​ហើយ​រ​មែង បាននូវសីលសម្បទា ។ កុលបុត្រនោះពេញចិត្តដោយ​សីល​សម្បទានោះ តែមិនមានតម្រិះបរិបូណ៌ទេ ។ កុលបុត្រនោះ មិនលើក​តម្កើង​ខ្លួនឯង មិនបន្តុះបង្អាប់អ្នកដទៃ ព្រោះសីលសម្បទា នោះ ។ កុលបុត្រ​នោះ​មិនស្រវឹង មិនវង្វេង មិនដល់នូវសេចក្តីប្រមាទព្រោះសីលសម្បទានោះ លុះមិនប្រមាទហើយ រមែងបាននូវសមាធិសម្បទា ។ កុលបុត្រនោះពេញ​ចិត្តដោយសមាធិសម្បទានោះ តែថាមិនមានតម្រិះបរិបូណ៌ទេ ។ កុលបុត្រ​នោះ​មិនលើកតំកើងខ្លូនឯង មិនបន្តុះ បង្អាប់អ្នកដទៃ ព្រោះសមាធិសម្បទា​នោះ ។ កុលបុត្រនោះមិនស្រវឹង មិនវង្វេង មិនដល់នូវ សេចក្តីប្រមាទ ព្រោះ​សមាធិសម្បទានោះលុះមិនប្រមាទហើយ រមែងបាននូវញាណទស្សនៈ ។ កុលបុត្រនោះពេញចិត្តដោយញាណទស្សនៈនោះ តែថាមិនមានតម្រិះ ប​រិបូណ៌ទេ ។ កុលបុត្រនោះ មិនលើកតម្កើងខ្លួនឯង មិនបន្តុះបង្អាប់អ្នកដទៃ ព្រោះញាណទស្សនៈនោះ ។ កុលបុត្រនោះ មិនស្រវឹង មិនវង្វេង មិន​ដល់​នូវសេចក្តីប្រមាទព្រោះញាណទស្សនៈ នោះលុះមិនប្រមាទហើយ រមែង​បាននូវសមយវិមោក្ខ ។ ម្នាលភិក្ខុទាំងឡាយ ភិក្ខុនោះគប្បីសាបសូន្យ​ចាក​សមយវិមុត្ត នោះដោយហេតុណា ហេតុនុ៎ះឯងរមែងមាន ។ ម្នាលភិក្ខុទាំង​ឡាយ​ដូចជាបុរសត្រូវការដោយ ខ្លឹមឈើ ស្វែងរកខ្លឹម​ឈើ​ត្រាច់ទៅ​ស្វែង​រក​ខ្លឹមឈើ កាលបើឈើធំមានខ្លឹមឋិតនៅ (ចំពោះមុខ) ក៏ចាំងយកតែខ្លឹមមក ដឹងថាខ្លឹមពិតហើយចៀសចេញទៅ ។ បុរសមានចក្ខុបានឃើញ បុរសនោះ​ហើយ​និយាយយ៉ាងនេះថា ឱ បុរសដល់ចម្រើននេះស្គាល់ខ្លឹម ស្រាយ សំបក ក្រមរ មែកនឹងស្លឹកប្រាកដ ព្រោះហេតុនោះបានជាបុរសដល់​ចម្រើន​នេះ ត្រូវការដោយខ្លឹមឈើ ស្វែងរកខ្លឹមឈើ ត្រាច់ទៅស្វែងរកខ្លឹមឈើ កាល​បើ​ឈើ​ធំ​មាន​ខ្លឹមឋិតនៅ ​(ចំពោះមុខ) ក៏ចាំង យកតែខ្លឹមម្យ៉ាង ដឹងថាជាខ្លឹម​ពិត ហើយចៀសចេញទៅ ការងារណា ដែលបុរសនោត្រូវធ្វើ ដោយខ្លឹមឈើ ការងារនោះនឹងសម្រេចប្រយោជន៍ដល់បុរសនោះពិត (សេចក្តីនេះ​មាន​ឧបមា​យ៉ាង​ណា) ម្នាលភិក្ខុទាំងឡាយ ឧបមេយ្យដូចជា​កុលបុត្រពួកខ្លះ ក្នុងសាសនានេះបានចេញចាកផ្ទះ ចូលទៅកាន់ផ្នួស​ដោយ​សទ្ធា គិ​ត​ថា​អាត្មា​​អញជាអ្នកមានជាតិ ជរា មរណៈ សេចក្តី​សោកសេចក្តី​ខ្សឹកខ្សួល សេចក្តី​​ទុក្ខទោមនស្ស សេចក្តីចង្អៀតចង្អល់ចិត្ត​គ្របសង្កត់ហើយ ឈ្មោះថា​មានទុក្ខគ្របសង្កត់ហើយ មានទុក្ខរួបរឹតហើយ ធ្វើម្តេចហ្ន៎ នឹងធ្វើ​នូវទី​បំផុត​នៃកងទុក្ខទាំងអស់នេះ ឲ្យប្រាកដបាន ។ កុល​បុត្រ​នោះលុះបួសបានយ៉ាង​នេះហើយ បានញុំាងលាភសក្ការៈ នឹងសេចក្តី​សរសើរឲ្យកើតឡើង ។ កុលបុត្រ​នោះមិនពេញចិត្ត មិនមានតម្រិះ​បរិបូណ៌​ដោយលាភ​សក្ការៈនឹង​សេចក្តីសរសើរនោះហើយ ។ កុលបុត្រនោះ​មិនលើក​តំកើងខ្លួនឯង​មិនបន្តុះ​បង្អាប់​អ្នកដទៃ ព្រោះលាភសក្ការៈ​នឹងសេចក្តីឮ​សរសើរ​នោះឡើយ ។ កុលបុត្រ​​នោះ មិនស្រវឹង មិនវង្វេង មិនដល់នូវសេចក្តី​ប្រមាទ ព្រោះលាភ​សក្ការៈនឹងសេចក្តីសរសើរនោះ លុះមិនប្រមាទហើយ​ រមែង​បាននូវសីល​សម្បទា ។ កុលបុត្រនោះ​មានសេចក្តីពេញចិត្តដោយ​សីលសម្បទា​នោះតែ​ថាមិនមាន​តម្រិះបរិបូណ៌ទេ ។ កុលបុត្រនោះ​មិនលើក​តម្កើងខ្លួនឯង មិន​បន្តុះ​ បង្អាប់អ្នកដទៃ ព្រោះសីលសម្បទានោះ ។ កុលបុត្រ​នោះ មិនស្រវឹង មិនវង្វេង មិនដល់នូវសេចក្តីប្រមាទ​ព្រោះសីលសម្បទានោះ​លុះ​មិនប្រមាទ​ហើយ រមែងបាននូវសមាធិសម្បទា...។ កុលបុត្រនោះ​ពេញ​ចិត្តដោយ​សមាធិ​សម្បទានោះតែថាមិនមានតម្រិះបរិបូណ៌ទេ ។ កុល​បុត្រ​នោះ មិន​លើកតំកើងខ្លួនឯង មិនបន្តុះបង្អាប់អ្នកដទៃ ព្រោះសមាធិសម្បទា​នោះ ។ កុលបុត្រនោះមិន ស្រវឹង មិនវង្វេង មិនដល់នូវសេចក្តីប្រមាទ ព្រោះ​សមាធិសម្បទា​នោះ លុះមិនប្រមាទហើយ រមែងបាននូវ​ញាណទស្សនៈ​ ។ កុលបុត្រនោះ​​ពេញ​ចិត្ត​​ដោយញា​ណទស្សនៈនោះ តែថាមិន មា​ន​តម្រិះ​បរិបូណ៌ទេ ។ កុល​បុត្រនោះមិនលើកតំកើងខ្លនឯង មិនបន្តុះបង្អាប់អ្នកដ​ទៃ ព្រោះ​ញាណទស្សនៈ​នោះ ។ កុលបុត្រនោះមិនស្រវឹង មិនវង្វេង មិនដល់នូវ​សេចក្តី​ប្រមាទ ព្រោះញាណទស្សនៈនោះលុះមិនប្រមាទហើយរមែង​បាន​នូវអសមយវិ​មោក្ខ (ធម៌ដែលរួចចាកកិលេស ឥតមានកំណត់កាលវេលា បានដល់នូវលោកុត្តរធម៌) ។ ម្នាលភិក្ខុទាំងឡាយ ភិក្ខុគប្បីសាបសូន្យចាក​អស​មយវិមុត្តនោះដោយហេតុណា ហេតុនុ៎ះមិនមែនជាទីតាំង មិនមែនជា​ឱកាស ឡើយ ។</p>
        <p><a class='ref km' id='km90' href='#km90'>៩០</a>ម្នាលភិក្ខុទាំងឡាយព្រាហ្មចរិយៈនេះមិនមានលាភសក្ការៈ នឹង​សេចក្តី​​សរសើរជាអានិសង្សមិនមែនមានសីលសម្បទាជាអានិសង្ស មិនមែន​មាន​ញាណទស្សនៈជាអានិសង្សតែប៉ុណ្ណេះទេ ម្នាលភិក្ខុទាំងឡាយ ចេតោ​វិមុត្តិការរួចចាកកិលេសនៃចិត្តគឺអរហត្តផល ជាធម្មជាតិមិនកម្រើកណា ម្នាលភិក្ខុទាំងឡាយ ព្រហ្មចរិយៈនេះមានអរហត្តផលនុ៎ះ ជាប្រយោជន៍ មាន​អរហត្តផលនុ៎ះជាខ្លឹម មានអរហត្តផលជាទីបំផុត ។ ព្រះមានព្រះភាគ​បាន​ត្រាស់ព្រះប្រសូតនេះចប់ហើយ ភិក្ខុទាំងនោះក៏មានសេចក្តី​ពេញចិត្ត​បាន​​ត្រេក​អរហើ​យចំពោះភាសិត របស់ព្រះមានព្រះភាគ ។</p>
        <p>មហាសារោបមសូត្រ ទី ៩</p>
        <footer>
            <p>Copyright and other metadata goes here.</p>
        </footer>
    </article>
</body>
</html>