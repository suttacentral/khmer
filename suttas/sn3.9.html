<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn3.9' lang='km'><!--ID goes here-->
        <header>
            <ul>
                <!--Headers go here (with <li> heading)-->
            </ul>
            <!--Sutta Title and namo goes here-->
            <h1>យញ្ញសូត្រ​ ទី ៩</h1><!--SN3.9-->
        </header>
        <!--Sutta text goes here-->
        <p><a class='ref km' id='km៣៥៣' href='#km៣៥៣'>៣៥៣</a>ជិតក្រុងសាវត្ថី . . . សម័យនោះ ព្រះបាទបសេនទិកោសល តាំងផ្ដើម​ធ្វើមហាយ័ញ្ញ (បូជាធំ) ។​ ពួកគោឧសភ ៥០០ កូនគោឈ្មោល ៥០០ កូនគោញី ៥០០ ពពែ ៥០០ ចៀម ៥០០ គេចងភ្ជាបនឹងសសរយ័ញ្ញ ដើម្បីបូជា ​​ ។ ពួកជនណា ដែល​ជាខ្ញុំប្រុសក្ដី ជាអ្នកបម្រើក្ដី ជាអ្នកធ្វើការងារក្ដី ជនទាំងនោះ ត្រូវអាជ្ញា​គម្រាម​ហើយ ត្រូវភ័យគម្រាមហើយ ក៏មានមុខទទឹកដោយទឹកភ្នែក​ ស្រែកយំ ធ្វើនូវបរិកម្មទាំងឡាយ (ការរំពឹង គិត) ។</p>
        <p><a class='ref km' id='km៣៥៤' href='#km៣៥៤'>៣៥៤</a>គ្រានោះ ពួកភិក្ខុច្រើនរូប ស្លៀកស្បង់ ប្រដាប់បាត្រ និងចីវរ ក្នុងបុព្វណ្ហ​សម័យ ចូលទៅកាន់ក្រុងសាវត្ថី ដើម្បីបិណ្ឌបាត​ លុះត្រាច់ពីបិណ្ឌបាតវិញ ក្នុងវេលាក្រោយភត្ត ក៏នាំគ្នាចូលទៅគាល់ព្រះមានព្រះភាគ លុះចូលទៅដល់ក្រាបថ្វាយបង្គំព្រះ មានព្រះភាគ ហើយអង្គុយក្នុងទីដ៏សមគួរ ។ លុះភិក្ខុទាំងនោះ អង្គុយក្នុងទីដ៏សមគួរ​ហើយ ក៏ក្រាបបង្គំព្រះមានព្រះភាគ ដូច្នេះថា បពិត្រព្រះអង្គដ៏ចម្រើន ព្រះបាទបសេនទិកោសល តាំងផ្ដើមធ្វើមហាយ័ញ្ញក្នុងទីឯណោះ ពួកគោឧសភ ៥០០ កូនគោឈ្មោល ៥០០ កូនគោញី ៥០០ ពពែ ៥០០ ចៀម ៥០០ គេចងភ្ជាបនឹងសសរយ័ញ្ញ ដើម្បីបូជា ​​ពួកជនណា ដែលជាខ្ញុំប្រុសក្ដី ជាអ្នកបម្រើក្ដី ជាអ្នកធ្វើការងារក្ដី ជនទាំងនោះ ត្រូវអាជ្ញាគម្រាមហើយ ត្រូវភ័យគម្រាមហើយ ក៏មានមុខទទឹកដោយទឹកភ្នែក​ស្រែកយំ ធ្វើនូវបរិកម្មទាំងឡាយ ។</p>
        <p><a class='ref km' id='km៣៥៥' href='#km៣៥៥'>៣៥៥</a>លំដាប់នោះ ព្រះមានព្រះភាគ ទ្រង់ជ្រាបច្បាស់នូវសេចក្ដីនុ៎ះហើយ ទើបត្រាស់នូវគាថាទាំងនេះក្នុងវេលានោះថា</p>
        <p>(មហាយ័ញ្ញទាំងឡាយ) មានការរវល់ច្រើន គឺ អស្សមេធៈ ១ បុរិសមេធៈ២ ១ សម្មាបាសៈ​៣ ១ វាជបេយ្យៈ៤ ១ និរគ្គឡៈ៥ ១ យ័ញ្ញទាំងនោះ មិនមែនមានផលច្រើនទេ ពួកសត្វផ្សេងៗ គឺពពែ ចៀម គោ ត្រូវគេសម្លាប់ក្នុងយ័ញ្ញណា ពួកបុគ្គលអ្នកប្រតិបត្តិល្អ អ្នកស្វែងរកគុណដ៏ធំ រមែងមិនប្រកបនូវយ័ញ្ញនោះឡើយ ​​មួយទៀត ពួកយ័ញ្ញណា មិនមានកិច្ចកង្វល់ ជនទាំងឡាយ តែងបូជាយ័ញ្ញទាំងនោះ តាមលំដាប់ត្រកូល ​សព្វៗ កាលពួកសត្វផ្សេងៗ គឺពពែ ចៀម គោ បុគ្គលមិនបានសម្លាប់ក្នុងយ័ញ្ញនុ៎ះទេ ពួកបុគ្គលអ្នកប្រតិបត្តិល្អ អ្នកស្វែងរកគុណដ៏ធំ តែងប្រកបនូវយ័ញ្ញនុ៎ះ អ្នកប្រាជ្ញគប្បីបូជានូវយ័ញ្ញនុ៎ះ យ័ញ្ញនុ៎ះមានផលច្រើន ព្រោះថា កាលបើបុគ្គលបូជានូវយ័ញ្ញនុ៎ះហើយ គុណដ៏ប្រសើរ រមែងមាន ឯសេចក្ដីអាក្រក់មិនមានឡើយ យ័ញ្ញជាសភាវៈមានផលដ៏បរិបូណ៌ផង ទេវតាទាំងឡាយ រមែងជ្រះថ្លាផង ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>