<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn31' lang='km'>
        <header>
            <ul>
                <li>សុត្តន្តបិដក</li>
                <li>មជ្ឈិមនិកាយ មូលបណ្ណាសក</li>
                <li>តតិយភាគ</li>
                <li>២២</li>
                <li>មហាយមកវគ្គ</li>
            </ul>
            <h1>ចូឡគោសិង្គសាលសូត្រ ទី ១</h1>
        </header>
        <p><a class='ref km' id='km1' href='#km1'>១</a>ខ្ញុំបានស្តាប់មកយ៉ាងនេះ ។​ សម័យមួយ ព្រះមានព្រះភាគទ្រង់គង់នៅក្នុង​ព្រះពន្លាឥដ្ឋ ទៀបនាទិកគ្រាម ។ សម័យនោឯង ព្រះអនុរុទ្ធមានអាយុ ព្រះនន្ទិយៈមាន​អាយុ និងព្រះកិមិលៈមានអាយុ នៅក្នុងព្រៃឈ្មោះគោសិង្គសាលវ័ន­­­ ។​ គ្រានោះ ព្រះមានព្រះភាគ ចេញចាកទីសម្ងំ ក្នុងសាយណ្ហសម័យ ហើយចូលទៅក្នុង ព្រៃគោសិង្គ សាលវ័ននោះ​ ។ អ្នករក្សាព្រៃ បានឃើញព្រះមានព្រះភាគ កំពុងស្តេចទៅអំពី ចម្ងាយ លុះឃើញហើយ ក៏និយាយនឹងព្រះមានព្រះភាគយ៉ាងនេះថា នែសមណៈ សូមលោកកុំ ចូលទៅក្នុង ព្រៃនុ៎ះឡើយ ព្រោះក្នុងព្រៃនុ៎ះ មានកុលបុត្ត ៣ រូប ជាអ្នកប្រាថ្នានូវ ប្រយោជន៍បម្រុងខ្លួន សូមលោកកុំធ្វើ នូវសេចកី្តអផ្សុក ដល់កុលបុត្តទាំងនោះឡើយ ។​ ព្រះអនុរុទ្ធមានអាយុ បានឮពាក្យអ្នករក្សាព្រៃ កំពុងជជែកនឹងព្រះមានព្រះភាគ លុះឮ ហើយ ក៏បាននិយាយនឹង អ្នករក្សាព្រៃយ៉ាងនេះថា ម្នាលអ្នករក្សាព្រៃដ៏មានអាយុ អ្នកកុំ ឃាត់ ព្រះមានព្រះភាគឡើយ ព្រោះព្រះមានព្រះភាគជាសាស្រ្តាចារ្យរបស់យើង ទ្រង់ សេ្តចមកដល់ហើយ ។ លំដាប់នោះ ព្រះអនុរុទ្ធមានអាយុ ក៏ចូលទៅរកព្រះននិ្ទយៈ មានអាយុ និងព្រះកិមិលៈមានអាយុ លុះចូលទៅដល់ហើយ ក៏បាននិយាយនឹង ព្រះននិ្ទយៈមានអាយុផង ព្រះកិមិលៈមានអាយុផង យ៉ាងនេះថា ម្នាលលោកមានអាយុ ទាំងឡាយ ចូរលោកមកនេះ ម្នាលលោកមានអាយុទាំងឡាយ ចូរលោកមកនេះ ព្រះមានព្រះភាគ ជាបរមគ្រូនៃយើង ព្រះអង្គស្តេចមកដល់ហើយ ។​ គ្រានោះ ព្រះអនុរុទ្ធ មានអាយុ ព្រះននិ្ទយៈមានអាយុ និងព្រះកិមិលៈមានអាយុ ក្រោកទទួល ព្រះមានព្រះភាគ​ មួយអង្គ ទទួលបាត្រនឹងចីវរ របស់ព្រះមានព្រះភាគ មួយអង្គក្រាលអាសនៈ មួយអង្គ ទៀត តំកល់ទឹកទុកសម្រាប់លាងព្រះបាទ ។​ ព្រះមានព្រះភាគក៏គង់ លើអាសនៈ ដែល ភិក្ខុ ក្រាលថ្វាយ លុះគង់រួចក៏ទ្រង់ឲ្យលាងព្រះបាទ ។ ចំណែកព្រះថេរៈ មានអាយុ ទាំងនោះ នាំគ្នាថ្វាយបង្គំព្រះមានព្រះភាគ​ រួចអង្គុយក្នុងទីដ៏សមគួរ ។</p>
        <p><a class='ref km' id='km2' href='#km2'>២</a>ព្រះមានព្រះភាគ បានត្រាស់នឹងព្រះអនុរុទ្ធមានអាយុ ដែលអង្គុយ ក្នុងទីដ៏សមគួរហើយ យ៉ាងនេះថា ម្នាលអនុរុទ្ធទាំងឡាយ​ អ្នកទាំងឡាយ ល្មមអត់ធន់ បានឬទេ អ្នកទាំងឡាយល្មម ប្រព្រឹត្តទៅបានស្រួលឬទេ អ្នកទាំងឡាយមិនលំបាក ដោយអាហារ បិណ្ឌបាតទេឬ ។ ភិក្ខុទាំងឡាយក្រាបបង្គំទូលថា បពិត្រព្រះមានព្រះភាគ ខ្ញុំព្រះអង្គទាំងឡាយ ល្មមអត់ធន់បាន បពិត្រព្រះមានព្រះភាគ ខ្ញុំព្រះអង្គទាំងឡាយ ល្មមប្រព្រឹត្ត ទៅបានស្រួល សូមទ្រង់ព្រះមេត្តាប្រោស​ មួយទៀត ខ្ញុំព្រះអង្គទាំងឡាយ មិនបានលំបាកដោយបិណ្ឌបាតទេ ។ ម្នាលអនុរុទ្ធទាំងឡាយ ចុះអ្នកទាំងឡាយព្រម ព្រៀង ស្រុះស្រួល មិនទាស់ទែងគ្នា ដូចជាទឹកដោះលាយទឹក​ រមិលមើលគ្នាទៅវិញទៅ មក ដោយចក្ខុគួរឲ្យស្រឡាញ់ទេឬ ។ បពិត្រព្រះអង្គដ៏ចម្រើន ខ្ញុំព្រះអង្គទាំងឡាយ ជាអ្នកព្រមព្រៀង ស្រុះស្រួល មិនទាស់ទែងគ្នា ដូចទឹកដោះលាយទឹក​ រមិលមើលគ្នា ទៅវិញទៅមក ដោយចក្ខុគួរឲ្យ ស្រឡាញ់តែម្យ៉ាង ។ ម្នាលអនុរុទ្ធទាំងឡាយ ចុះអ្នកទាំងឡាយ ព្រមព្រៀង ស្រុះស្រួល មិនទាស់ទែងគ្នា ដូចទឹកដោះលាយទឹក​ រមិលមើលគ្នាទៅវិញ ទៅមក ដោយចក្ខុគួរឲ្យស្រឡាញ់ដូចម្តេចខ្លះ ។</p>
        <p><a class='ref km' id='km3' href='#km3'>៣</a>បពិត្រព្រះអង្គដ៏ចម្រើន​ ខ្ញុំព្រះអង្គមានសេចកី្តត្រិះរិះ ក្នុងទីនេះ យ៉ាងនេះថា អាត្មាអញពេញហៅមានលាភ អាត្មាអញពេញហៅបានស្រួល ត្រង់ដែលអាត្មាអញ នៅជាមួយនឹងពួកសព្រហ្មចារី មានសភាពយ៉ាងនេះ ដូច្នេះ បពិត្រព្រះអង្គដ៏ចម្រើន ខ្ញុំព្រះអង្គនោះ បានតាំងកាយកម្មប្រកបដោយមេត្តា ទៅរកលោកមានអាយុទាំងនេះ ទាំងទីចំពោះមុខ ទាំងទីកំបាំងមុខ តាំងវចីកម្ម ប្រកបដោយមេត្តា តាំងមនោកម្ម​ ប្រកបដោយមេត្តា ទាំងទីចំពោះមុខ ទាំងទីកំបាំងមុខ បពិត្រព្រះអង្គដ៏ចម្រើន ខ្ញុំព្រះអង្គ នោះ មានសេចកី្តត្រិះរិះ យ៉ាងនេះថា បើដូច្នោះគួរតែ អាត្មាអញដាក់ចិត្តរបស់ខ្លួនឲ្យ ប្រព្រឹត្តទៅតាមអំណាចនៃ ចិត្តរបស់លោកមានអាយុទាំងនេះឯង ដូច្នេះ បពិត្រព្រះអង្គ ដ៏ចម្រើន ខ្ញុំព្រះអង្គនោះ ក៏ដាក់ចិត្តរបស់ខ្លួន ឲ្យប្រព្រឹត្តទៅតាមអំណាចនៃចិត្តរបស់​លោកមាន អាយុទាំងនេះឯង បពិត្រព្រះអង្គដ៏ចម្រើន តាមពិតកាយរបស់ខ្ញុំព្រះអង្គទាំង ឡាយទីទៃពីគ្នាមែន ប៉ុន្តែចិត្តមានទំនងជាមួយគ្នា ។ ចំណែកននិ្ទយៈ​មានអាយុ ។បេ។ ចំណែកកិមិលៈមានអាយុ បានក្រាបទូល ព្រះមានព្រះភាគ យ៉ាងនេះថា បពិត្រព្រះអង្គ ដ៏ចម្រើន ខ្ញុំព្រះអង្គ ក៏មានសេចកី្តត្រិះរិះ ក្នុងទីនេះ យ៉ាងនេះថា អាត្មាអញពេញជាមាន លាភ អាត្មាអញពេញជាបាន ស្រួលហើយ ត្រង់ដែល អាត្មាអញនៅជាមួយ​នឹងពួក សព្រហ្មចារី មានសភាពយ៉ាងនេះ ដូច្នេះ បពិត្រព្រះអង្គដ៏ចម្រើន ខ្ញុំព្រះអង្គនោះ បានតាំងកាយកម្មប្រកបដោយមេត្តា ទៅរកលោកមានអាយុទាំងនេះ ទាំងទីចំពោះមុខ ទាំងទីកំបាំងមុខតាំងវចីកម្ម ប្រកបដោយមេត្តា… តាំងមនោកម្មប្រកបដោយមេត្តា​ទាំងទីចំពោះមុខ នឹងទីកំបាំងមុខ បពិត្រព្រះអង្គដ៏ចម្រើន ខ្ញុំព្រះអង្គនោះ មានសេចក្តីត្រិះរិះ យ៉ាងនេះថា បើដូច្នោះ គួរតែ​អាត្មាអញ ដាក់ចិត្តរបស់ខ្លួន ឲ្យប្រព្រឹត្តទៅតាមអំណាច ចិត្ត របស់លោកមានអាយុ​ទាំងនេះឯង ដូច្នេះ បពិត្រព្រះអង្គដ៏ចម្រើន ខ្ញុំព្រះអង្គនោះ ក៏ដាក់ ចិត្តរបស់ខ្លួន ឲ្យប្រព្រឹត្ត​ទៅតាម អំណាចនៃចិត្តរបស់លោកមានអាយុទាំងនេះ​ឯង បពិត្រព្រះអង្គដ៏ចម្រើន តាមពិត កាយរបស់យើងខ្ញុំព្រះអង្គ ទីទៃពីគ្នាមែន ប៉ុន្តែចិត្ត មានទំនងជាមួយគ្នា ។ បពិត្រព្រះអង្គដ៏ចម្រើន យើងខ្ញុំព្រះអង្គ ព្រមព្រៀង ស្រុះស្រួល មិនទាស់ ទែងគ្នា ដូចទឹកដោះលាយទឹក រមិលមើលគ្នាទៅវិញទៅមក ដោយចក្ខុគួរឲ្យ ស្រឡាញ់យ៉ាង នេះឯង។</p>
        <p><a class='ref km' id='km4' href='#km4'>៤</a>ម្នាលអនុរុទ្ធទាំងឡាយ ត្រូវល្អហើយ ម្នាលអនុរុទ្ធទាំងឡាយ ចុះ អ្នកទាំងឡាយមិនប្រមាទ មានព្យាយាមជាគ្រឿងដុតកម្តៅកិលេស មានចិត្តបញ្ជូនទៅ កាន់ព្រះនិញ្វន ខ្លះដែរឬទេ ។ បពិត្រព្រះអង្គដ៏ចម្រើន យើងខ្ញុំព្រះអង្គ សុទ្ធតែជាអ្នក មិនប្រមាទ មានព្យាយាមជាគ្រឿងដុតកម្តៅកិលេស មានចិត្តបញ្ជូនទៅកាន់ព្រះនិញ្វន តែមួយចំណែក ។ ម្នាលអនុរុទ្ធទាំងឡាយ អ្នកទាំងឡាយជាអ្នកមិនប្រមាទមាន ព្យាយាម ជាគ្រឿងដុតកម្តៅកិលេស មានចិត្តបញ្ជូនទៅកាន់ព្រះនិញ្វន យ៉ាងណាខ្លះ ។ បពិត្រព្រះអង្គដ៏ចម្រើន បណ្តាយើងខ្ញុំព្រះអង្គ​ ក្នុងទីនេះ លោកណាត្រឡប់ពីបិណ្ឌបាត អំពីស្រុកមុនគេ លោកនោះ ក៏រៀបក្រាលអាសនៈ តំកល់ទឹកឆាន់ និងទឹកសម្រាប់ ប្រើប្រាស់ តំកល់ទុកនូវភាជន៍សម្រាប់រំលែក បិណ្ឌបាតដែលមានច្រើន លោកណា ត្រឡប់ពីបិណ្ឌបាត អំពីស្រុកក្រោយគេ បើមានភត្តដ៏សេសសល់អំពីភត្ត ដែលលោក អង្គណាបរិភោគហើយ បើចង់បរិភោគ ក៏បរិភោគទៅ​ បើមិនចង់បរិភោគទេ ក៏ចាក់ ចោលក្នុងទីដែលប្រាសចាកតិណជាតិមានពណ៌ខៀវ ឬចាក់ចោលក្នុងទឹកដែល ប្រាស​ចាកសត្វ ភិក្ខុនោះទុកដាក់អាសនៈ ទុកដាក់ទឹកសម្រាប់ឆាន់នឹងទឹក និងទឹកសម្រាប់ ប្រើប្រាស់ ទុកដាក់ភាជន៍សម្រាប់ផ្ទេរបិណ្ឌបាត នឹងបោសសំអាតរោងភត្ត លោកណា ឃើញ​ក្អមសម្រាប់ដាក់ទឹកឆាន់ ក្អមដាក់ទឹកប្រើប្រាស់ ឬក្អមសម្រាប់ដាក់ទឹកទុកក្នុង វច្ចកុដិ មានទឹកតិច ឬទទេ ភិក្ខុនោះតែងដង ( ទឹកទុក ) បើភិក្ខុនោះ មិនអាចនឹង លើកភារៈនោះរួចទេ ក៏ហៅភិក្ខុជាគម្រប់ពីរមកដោយវិការៈនៃដៃ បពិត្រព្រះអង្គដ៏ចម្រើន យើងខ្ញុំ​ព្រះអង្គទុកដាក់ដោយការជួយគ្នាដោយដៃ​ មិនបាច់បញេ្ចញវាចា ព្រោះកិច្ចការ នោះ​ជាបច្ច័យឡើយ បពិត្រព្រះអង្គដ៏ចម្រើន មួយវិញទៀត​ យើងខ្ញុំព្រះអង្គ តែងអង្គុយ ប្រជុំគ្នាដោយធម្មីកថា ពេញមួយយប់ រាល់ថ្ងៃទី ៥ បពិត្រព្រះអង្គដ៏ចម្រើន យើងខ្ញុំព្រះ អង្គ ជាអ្នកមិនប្រមាទ មានព្យាយាមជាគ្រឿង ដុតកម្តៅកិលេស មានចិត្តបញ្ជូនទៅ កាន់ព្រះនិញ្វនយ៉ាងនេះ ។</p>
        <p><a class='ref km' id='km5' href='#km5'>៥</a>ម្នាលអនុរុទ្ធទាំងឡាយ ត្រូវល្អហើយ ចុះផាសុវិហារធម៌ ( ធម៌ជាទី នៅសប្បាយ ) ដ៏វិសេសគឺញាណទស្សនៈ អាចធើ្វខ្លួនឲ្យជាអរិយៈបាន ក្រៃលែងជាង មនុស្សធម៌ ដែលលោកទាំងឡាយ ជាអ្នកមិនប្រមាទ មានព្យាយាម មានចិត្តបញ្ចូនទៅ កាន់ព្រះនិញ្វន បានត្រាស់ដឹងយ៉ាងនេះហើយ មានដែរឬទេ ។ បពិត្រព្រះអង្គដ៏ចម្រើន ផាសុវិហារធម៌នោះ ដែលយើងខ្ញុំព្រះអង្គបានត្រាស់ដឹងហើយ ថ្វីក៏មិនមាន បពិត្រ ព្រះអង្គដ៏ចម្រើន ព្រោះថា ក្នុងទីនេះ យើងខ្ញុំព្រះអង្គ ប្រាថ្នាស្ងាត់ចាកកាមទាំងឡាយ​ ស្ងាត់ចាកអកុសលធម៌ទាំងឡាយ ជាកំណត់ ក៏បានចូលបឋមជ្ឈាន ដែលប្រកបដោយ វិត្តកៈ វិចារៈ មានបីតិនិងសុខដែលកើតអំពីវិវេក បពិត្រព្រះអង្គដ៏ចម្រើន នេះឯង ជា ផាសុវិហារធម៌ ជាធម៌វិសេសគឺញាណទស្សនៈ អាចធើ្វឲ្យខ្លួនជាអរិយៈបានដ៏ក្រៃលែង ជាងមនុស្សធម៌ ដែលយើងខ្ញុំព្រះអង្គជាអ្នកមិនប្រមាទ មានព្យាយាមជា គ្រឿងដុត កិលេស មានចិត្តបញ្ចូនទៅ កាន់ព្រះនិញ្វន បានត្រាស់ដឹងហើយ ។ ម្នាលអនុរុទ្ធ ទាំងឡាយ ត្រូវល្អហើយ ម្នាលអនុរុទ្ធទាំងឡាយ ចុះផាសុវិហារធម៌ ជាធម៌វិសេស គឺញាណទស្សនៈ អាចធ្វើខ្លួនឲ្យជាអរិយៈដ៏ក្រៃលែង ជាងមនុស្សធម៌ ដទៃទៀត ដែលអ្នកទាំងឡាយត្រាស់ដឹងហើយ ដើម្បីកន្លងនូវផាសុវិហារធម៌នុ៎ះ ដើម្បីរម្ងាប់នូវ ផាសុវិហារធម៌នុ៎ះ មានដែរឬទេ ។ បពិត្រព្រះអង្គដ៏ចម្រើន​ ផាសុវិហារធម៌នោះ ថី្វក៏មិន មាន បពិត្រព្រះអង្គដ៏ចម្រើន ព្រោះថា ក្នុងទីនេះ យើងខ្ញុំព្រះអង្អប្រាថ្នា ឲ្យស្ងប់រម្ងាប់នូវ វិតក្កៈ​និងវិចារៈ ជាកំណត់ ក៏បានចូលទុតិយជ្ឈាន ជាធម្មជាតកើតមាន ក្នុងសន្តានរបស់ ខ្លួន ប្រកបដោយសទ្ធា មានសភាពជាចិត្តខ្ពស់ឯក មិនមានវិត្តកៈ មិនមានវិចារៈ មានតែ បីតិ និងសុខដែលកើតអំពីសមាធិ បពិត្រព្រះអង្គដ៏ចម្រើន នេះជាផាសុវិហារធម៌ ជាធម៌វិសេសគឺ ញាណទស្សនៈ អាចធ្វើខ្លួនឲ្យជាអរិយៈដ៏ក្រៃលែង ជាងមនុស្សធម៌ដទៃ ទៀត ដែលយើងខ្ញុំព្រះអង្គបានត្រាស់ដឹងហើយ ដើម្បីកន្លងនូវវិហារធម៌នុ៎ះ ដើម្បី រម្ងាប់នូវវិហារធម៌នុ៎ះ ។ ម្នាលអនុរុទ្ធទាំងឡាយ ត្រូវល្អហើយ ម្នាលអនុរុទ្ធទាំងឡាយ ចុះផាសុវិហារធម៌ ជាធម៌វិសេសគឺញាណទស្សនៈ អាចធើ្វខ្លួនឲ្យជាអរិយៈដ៏ក្រៃលែង ជាងមនុស្សធម៌ដទៃទៀត ដែលអ្នកទាំងឡាយ បានត្រាស់ដឹងហើយ ដើម្បីកន្លងនូវ វិហារធម៌នុ៎ះ ដើម្បីរម្ងាប់នូវវិហារធម៌នុ៎ះ មានដែរឬទេ ។ បពិត្រព្រះអង្គដ៏ចម្រើន ផាសុវិហារធម៌នោះ ថី្វក៏មិនមាន បពិត្រព្រអង្គដ៏ចម្រើន ព្រោះថា ក្នុងទីនេះ យើងខ្ញុំ ព្រះអង្គប្រាថ្នាប្រាកដ យើងខ្ញុំ ព្រះអង្គក៏ប្រាសចាកបីតិ មានតែឧបេក្ខា និង​សតិសម្បជញ្ញៈ ទទួលនូវសេចក្តីសុខដោយកាយ បានដល់តតិយជ្ឈាន ដែល ព្រះអរិយបុគ្គលទាំងឡាយ សម្តែងថា បុគ្គលប្រកបដោយតតិយជ្ឈាន ជាអ្នកមាន​ឧបេក្ខា មានសតិនៅជា សុខនោះ បពិត្រព្រះអង្គដ៏ចម្រើន នេះជាផាសុវិហារធម៌ ជាធម៌វិសេស គឺញាណទស្សនៈ អាចធ្វើ ខ្លួនឲ្យជាអរិយៈដ៏ក្រៃលែង ជាងមនុស្សធម៌ដទៃទៀត ដែលយើងខ្ញុំព្រះអង្គបានត្រាស់ ដឹងហើយ ដើម្បីកន្លងនូវវិហារធម៌នុ៎ះ​ ដើម្បីរម្ងាប់ នូវវិហារធម៌នុ៎ះ ។ ម្នាលអនុរុទ្ធ​ទាំងឡាយ ត្រូវល្អហើយ​ ម្នាលអនុរុទ្ធទាំងឡាយ​ ចុះ​ផាសុវិហារធម៌ ជាធម៌វិសេស គឺញាណទស្សនៈ អាចធ្វើខ្លួនឲ្យជា អរិយៈដ៏ក្រៃលែងជាងមនុស្សធម៌ ដទៃទៀត ដែលអ្នកទាំងឡាយបានត្រាស់ដឹងហើយ ដើម្បីកន្លងនូវវិហារធម៌នុ៎ះ ដើម្បីរម្ងាប់នូវ​វិហារធម៌នុ៎ះ មានដែរឬទេ ។ បពិត្រព្រះអង្គដ៏ចម្រើន ផាសុវិហារធម៌នោះ ថី្វក៏មិនមាន បពិត្រព្រអង្គដ៏ចម្រើន ព្រោះថា ក្នុងទីនេះ យើងខ្ញុំព្រះអង្គប្រាថ្នាជាប្រាកដ យើងខ្ញុំព្រះអង្គ បានលះសុខផង​ បានលះទុក្ខផង រំលត់នូវសោមនស្សនិងទោមនស្ស​ អំពីមុនផង ក៏បានដល់ចតុត្ថជ្ឈាន ដែលមិនមានទុក្ខ មិនមានសុខ មានសតិដ៏បរិសុទ្ធ ដោយឧបេក្ខា បពិត្រព្រះអង្គដ៏ចម្រើន នេះជាផាសុវិហារធម៌ វិសេសគឺ ញាណទស្សនៈ អាចធ្វើខ្លួនឲ្យជា អរិយៈដ៏ក្រៃលែងជាង មនុស្សធម៌ដទៃទៀត ដែលយើងខ្ញុំព្រះអង្គបាន ត្រាស់ដឹងហើយ ដើម្បីកន្លងនូវវិហារធម៌នុះ​ ដើម្បីរម្ងាប់នូវវិហារធម៌នុះ ។ ម្នាលអនុរុទ្ធទាំងឡាយ ត្រូវល្អហើយ​ ម្នាលអនុរុទ្ធទាំងឡាយ ចុះ​ផាសុវិហារធម៌ ជាធម៌វិសេស គឺញាណ-ទស្សនៈ អាចធ្វើខ្លួនឲ្យជាអរិយៈដ៏ក្រៃលែង ជាងមនុស្សធម៌ដទៃទៀត ដែលពួកអ្នកបាន ត្រាស់ដឹងហើយ ដើម្បីកន្លងនូវវិហារធម៌នុះ ដើម្បីរម្ងាប់នូវវិហារធម៌នុះ មានដែរឬទេ ។ បពិត្រព្រះអង្គដ៏ចម្រើន ផាសុវិហារធម៌នោះ ថី្វក៏មិនមាន បពិត្រព្រអង្គដ៏ចម្រើន ព្រោះថាក្នុងទីនេះ យើងខ្ញុំព្រះអង្គប្រាថ្នាជាប្រាកដ យើងខ្ញុំព្រះអង្គកន្លងនូវ ពួករូបសញ្ញា មិនធ្វើទុកក្នុងចិត្តនូវពួកបដិយសញ្ញា ដោយប្រការទាំងពួង ក៏ចូលអាកាសានញ្ចា-យតនជ្ឈាន ដោយធ្វើទុកក្នុងចិត្តថា អាកាសមិនមានទីបំផុតដូច្នេះ បពិត្រព្រះអង្គដ៏ ចម្រើន នេះ ជាផាសុវិហារធម៌ ជាធម៌វិសេសគឺ ញាណទស្សនៈ អាចធ្វើខ្លួនឲ្យ ជាអរិយៈ ក្រៃលែងជាងមនុស្សធម៌ដទៃទៀត ដែលយើងខ្ញុំព្រះអង្គ បានត្រាស់ដឹងហើយ ដើម្បីកន្លង នូវវិហារធម៌នុ៎ះ ដើម្បីរម្ងាប់នូវវិហារ ធម៌នុ៎ះ ។ ម្នាលអនុរុទ្ធទាំងឡាយ ត្រូវល្អហើយ​ ម្នាលអនុរុទ្ធទាំងឡាយ ចុះ​ផាសុវិហារធម៌ ជាធម៌វិសេសគឺញាណទស្សនៈ អាចធ្វើខ្លួន ឲ្យជាអរិយៈ ក្រៃលែងជាងមនុស្សធម៌ដទៃទៀត ដែលពួកអ្នកបានត្រាស់ដឹងហើយ ដើម្បីកន្លងនូវវិហារធម៌នុ៎ះ ដើម្បីរម្ងាប់នូវវិហារធម៌នុ៎ះ មានដែរឬទេ ។ បពិត្រព្រះអង្គ ដ៏ចម្រើន ផាសុវិហារធម៌នោះ ថី្វក៏មិនមាន បពិត្រព្រអង្គដ៏ចម្រើន ព្រោះថាក្នុងទីនេះ យើងខ្ញុំ ព្រះអង្គប្រាថ្នាជាប្រាកដ យើងខ្ញុំព្រះអង្គ ក៏បានកន្លងនូវអាកាសានញ្ចាយតនជ្ឈាន ដោយប្រការទាំងពួង បានចូលវិញ្ញាណញ្ចាយនជ្ឈាន​ ដោយធ្វើទុកក្នុង ចិត្តថា វិញ្ញាណ​មិនមាន ទីបំផុតដូច្នេះ ។បេ។ កន្លងនូវ វិញ្ញាណញ្ចាយតនៈ ដោយប្រការទាំងពួង ក៏បាន ចូលអាកិញ្ចញ្ញាយតនជ្ឈាន ដោយធ្វើទុកក្នុងចិត្តថា អី្វតិចតួចក៏មិនមានដូច្នេះ ។បេ។ កន្លងនូវអាកិញ្ចញ្ញាណតនជ្ឈាន ដោយប្រការទាំងពួង ក៏បានដល់នូវនេវសញ្ញានាសញ្ញា-យតនជ្ឈាន បពិត្រព្រះអង្គដ៏ចម្រើន នេះជាផាសុវិហារធម៌ ជាធម៌វិសេស គឺញាណ-ទស្សនៈ អាចធ្វើខ្លួនឲ្យជាអរិយៈដ៏ក្រៃលែង ជាងមនុស្សធម៌ដទៃទៀត ដែលពួកយើងខ្ញុំ ព្រះអង្គបានត្រាស់ដឹងហើយ ដើម្បីកន្លង​នូវវិហារធម៌នុ៎ះ​ ដើម្បីរម្ងាប់នូវវិហារធម៌នុ៎ះ ។ ម្នាលអនុរុទ្ធទាំងឡាយ ត្រូវល្អហើយ​ ម្នាលអនុរុទ្ធទាំងឡាយ ចុះ​ផាសុវិហារធម៌ ជាធម៌ វិសេសគឺញាណទស្សនៈ អាចធ្វើខ្លួន​ឲ្យជាអរិយៈ ក្រៃលែង ជាងមនុស្សធម៌ដទៃទៀត ដែលពួកអ្នកបាន ត្រាស់ដឹងហើយ ដើម្បីកន្លងនូវវិហារធម៌នុ៎ះ ដើម្បីរម្ងាប់នូវវិហារធម៌នុ៎ះ មាន ដែរឬទេ ។ បពិត្រព្រះអង្គ​ដ៏ចម្រើន ផាសុវិហារធម៌នោះ ថី្វក៏មិនមាន បពិត្រព្រះ អង្គដ៏ចម្រើន ព្រោះថា ក្នុងទីនេះ យើងខ្ញុំព្រះអង្គប្រាថ្នាជាប្រាកដ យើងខ្ញុំព្រះអង្គបានកន្លង នូវនេវសញ្ញានាសញ្ញាយតនជ្ឈាន ដោយប្រការទាំងពួង ក៏បានចូលសញ្ញាវេទយិតនិរោធ អាសវៈទាំងឡាយ របស់ពួកយើងខ្ញុំព្រះអង្គ ក៏អស់ទៅ មិនសល់ ព្រោះបានឃើញច្បាស់ ដោយវិបស្សនាបញ្ញា បពិត្រព្រះអង្គដ៏ចម្រើន នេះជាផាសុវិហារធម៌ ជាធម៌វិសេស គឺញាណទស្សនៈ អាចធ្វើខ្លួនឲ្យជាអរិយៈ ក្រៃលែងជាងមនុស្សធម៌ដទៃទៀត ដែលពួក យើងបានត្រាស់ដឹងហើយ ដើម្បីកន្លងនូវវិហារធម៌នុ៎ះ ដើម្បីរម្ងាប់នូវវិហារធម៌នុ៎ះ ។ បពិត្រព្រះអង្គ​ដ៏ចម្រើន មួយទៀត យើងខ្ញុំព្រះអង្គ មិនឃើញច្បាស់នូវសុផាវិហារធម៌ ដទៃឲ្យលើសលុបជាង ឲ្យថ្លៃថ្លាជាងផាសុវិហារធម៌នេះទៅទៀតទេ ។ ម្នាលអនុរុទ្ធ ទាំងឡាយ ត្រូវល្អហើយ​ ម្នាលអនុរុទ្ធទាំងឡាយ ផាសុវិហារធម៌ដទៃ ដែលលើសលុប ជាងថ្លៃថ្លាជាងសុវិហារធម៌ នុះទៅទៀត មិនមានទេ ។</p>
        <p><a class='ref km' id='km6' href='#km6'>៦</a>គ្រានោះឯង ព្រះមានព្រះភាគ ទ្រង់ពន្យល់ព្រះអនុរុទ្ធមានអាយុ ព្រះននិ្ទយៈ មានអាយុ និងព្រះកិមិលៈមានអាយុ ឲ្យឃើញតាម ឲ្យកាន់យកតាម ឲ្យអាចហាន ឲ្យរីករាយ ដោយធម្មឹកថាហើយ ទ្រង់ក្រោកអំពីអាសនៈស្តេចចេញទៅ ។ លំដាប់ នោះឯង ព្រះអនុរុទ្ធមានអាយុ ព្រះននិ្ទយៈមានអាយុ នឹងព្រះកិមិលៈមានអាយុ ក៏តាមហែ ព្រះមានព្រះភាគទៅ ហើយត្រឡប់មក អំពីទីនោះវិញ ព្រះនន្ទិយៈមានអាយុនឹង ព្រះកិមិលៈមានអាយុ បាននិយាយ នឹងព្រះអនុរុទ្ធមានអាយុ យ៉ាងនេះថា យើងទាំងឡាយ បានប្រាប់ព្រះអនុរុទ្ធ មានអាយុ យ៉ាងនេះថា យើងទាំងឡាយ បាននូវវិហារសមាបតិ្ត ទាំងឡាយ នេះផង នេះផងដូច្នេះដែរឬទេ បានជាព្រះអនុរុទ្ធមានអាយុប្រកាស ( គុណ ) របស់យើងដរាប អំពីការអស់ទៅនៃអាសវៈទាំងឡាយ ក្នុងទីចំពោះមុខព្រះភក្រ្តនៃ ព្រះមានព្រះភាគ ។ ព្រះអនុរុទ្ធតបថា លោកដ៏មានអាយុទាំងឡាយ មិនបានប្រាប់ដល់ខ្ញុំ យ៉ាងនេះទេថា យើងទាំងឡាយ ជាអ្នកបាននូវវិហារសមាបតិ្តទាំងឡាយនេះផង នេះផង ដូច្នេះមែន ប៉ុន្តែខ្ញុំកំណត់ដឹងចិត្តលោកមានអាយុទាំងឡាយ ដោយចិត្តរបស់ខ្ញុំថា លោកមានអាយុទាំងឡាយនេះ បាននូវវិហារសមាបតិ្តនេះផង នេះផងដូច្នេះ ទាំងពួក ទេវតាសោត​ ក៏បានប្រាប់សេចក្តីនុ៎ះដល់ខ្ញុំថា លោកមានអាយុទាំងឡាយនេះ​ បាននូវ វិហារសមាបតិ្តនេះផង នេះផងដូច្នេះ បានជាព្រះមានព្រះភាគ ទ្រង់ត្រាស់ សួរបញ្ជាក់នូវ បញ្ហា ខ្ញុំក៏បានព្យាករណ៍ពាក្យនោះរួចហើយ ។</p>
        <p><a class='ref km' id='km7' href='#km7'>៧</a>គ្រានោះឯង​ មានយក្សម្នាក់ ឈ្មោះទីឃបរជន ចូលទៅគាល់ ព្រះមានព្រះភាគ លុះចូលទៅដល់ហើយ ក៏ក្រាបថ្វាយបង្គំព្រះមានព្រះភាគ រួចក៏ឋិតនៅ ទីដ៏សមគួរ ។ ទីឃបរជន​យក្ស ឋិតនៅក្នុងទីដ៏សមគួរហើយ ក៏បានក្រាបបង្គំទូល ព្រះមានព្រះភាគ យ៉ាងនេះថា ព្រះតថាគតសម្មាសម្ពុទ្ធ និងកុលបុត្រទាំង ៣ រូបនេះ គឺព្រះអនុរុទ្ធមានអាយុ ព្រះននិ្ទយៈមានអាយុ និងព្រះកិមិលៈមានអាយុ គង់នៅក្នុង ប្រទេសណា បពិត្រព្រះអង្គដ៏ចម្រើន ប្រទេសនោះ ជាលាភរបស់ពួកអ្នកដែនវជ្ជី បពិត្រព្រះអង្គដ៏ចម្រើន ប្រទេសនោះ ជាលាភ ដែលប្រជាជនអ្នកដែនវជ្ជីបានល្អហើយ ។ ពួកភុម្មទេវតាបានឮ សំឡេងរបស់ទីឃបរជនយក្សហើយ ក៏ធ្វើសំឡេងលាន់ឮ ឡើង ថា អើហ្ន៎ ព្រះតថាគតអរហន្តសម្មាសម្ពុទ្ធ និងកុលបុត្រទាំង ៣ រូបនេះ គឺ ព្រះអនុរុទ្ធមាន អាយុ ព្រះននិ្ទយៈមានអាយុ និងព្រះកិមិលៈមានអាយុ គង់នៅក្នុងប្រទេសណា ម្នាលអ្នក ទាំងឡាយដ៏ចម្រើន ប្រទេសនោះ ជាលាភនៃអ្នកដែនវជី្ជ ម្នាលអ្នក ទាំងឡាយដ៏ចម្រើន ប្រទេសនោះ ជាលាភដែលប្រជាជនអ្នកដែនវជ្ជីបានល្អហើយ ។ ពួកចាតុម្មហារាជិក-ទេវតា បានឮសំឡេងរបស់ពួកភុម្មទេវតាហើយ... ពួកតាវតិ្តវង្សទេវតា... ពួកយាម-ទេវតា... ពួកតុសិតទេវតា... ពួកនិម្មានរតីទេវតា... ពួកបរនិមិ្មតវសវតី្តទេវតា... ពួកទេវតាដែលរាប់បញ្ចូលក្នុងពួកព្រហ្ម ក៏បានធើ្វសំឡេងឲ្យលាន់ឮឡើងថា អើហ្ន៎ ព្រះតថាគត អរហន្តសម្មាសម្ពុទ្ធ និងកុលបុត្រទាំង ៣ រូបនេះ គឺ​ ព្រះអនុរុទ្ធមានអាយុ ព្រះននិ្ទយៈមានអាយុ និងព្រះកិមិលៈមានអាយុ គង់នៅក្នុងប្រទេសណា ម្នាលអ្នក ទាំងឡាយដ៏ចម្រើន ប្រទេសនោះ ជាលាភរបស់ពួកអ្នកដែនវជី្ជ ម្នាលអ្នកទាំងឡាយ ដ៏ចម្រើន ប្រទេសនោះ ជាលាភដែលប្រជាជន អ្នកដែនវជី្ជបានល្អហើយ។</p>
        <p><a class='ref km' id='km8' href='#km8'>៨</a>ក៏ក្នុងខណៈមួយរំពេចនោះ សំឡេងឮកងរំពងរហូតទៅដល់ព្រហ្មលោក ដោយប្រការដូច្នេះថា ម្នាលទីឃៈ ដំណើរនុ៎ះយ៉ាងហឹ្នងហើយ ម្នាលទីឃៈ ដំណើរនុ៎ះ យ៉ាងហឹ្នងហើយ ម្នាលទីឃៈ កុលបុត្រទាំង ៣​ រូបនុ៎ះ ចេញចាកផ្ទះអំពីត្រកូលណា បួសក្នុងសាសនា បើត្រកូលនោះ មានចិត្តជ្រះថ្លា រឭកចំពោះកុលបុត្រទាំង ៣​ រូបនុ៎ះ ការរឭកនោះ នឹងនាំមកនូវប្រយោជន៍ និងសេចកី្តសុខ ដល់ត្រកូលនុ៎ះ អស់កាលយូរ អងែ្វង ម្នាលទីឃៈ កុលបុត្រ ទាំង ៣ រូបនោះ ចេញចាកផ្ទះអំពីវង្សត្រកូលណា បួសក្នុង សាសនា ប្រសិនបើ វង្សត្រកូលនោះ មានចិត្តជ្រះថ្លារឭកចំពោះកុលបុត្រទាំង ៣ រូបនុ៎ះ ការរឭកនោះ តែងនាំមកនូវប្រយោជន៍នឹងសេចកី្តសុខដល់វង្សត្រកូលនោះ អស់កាល យូរអង្វែង ម្នាលទីឃៈ កុលបុត្រទាំង ៣​ រូបនុ៎ះ ចេញចាកផ្ទះអំពីស្រុកណា បួសក្នុង សាសនា ប្រសិនបើអ្នកស្រុកនោះ មានចិត្តជ្រះថ្លារឭកចំពោះកុលបុត្រទាំង ៣​ រូបនុ៎ះ ការរឭកនោះ តែងនាំមកនូវប្រយោជន៍និងសេចកី្តសុខ ដល់អ្នកស្រុកនោះ អស់កាល យូរអង្វែង ម្នាលទីឃៈ កុលបុត្រទាំង ៣ រូបនុ៎ះ ចេញចាកផ្ទះអំពីនិគមណា បួសក្នុង សាសនា ប្រសិនបើ អ្នកនិគមនោះ មានចិត្តជ្រះថ្លារឭកចំពោះកុលបុត្រទាំង ៣ រូបនុ៎ះ ការរឭកនោះ តែងនាំមកនូវប្រយោជន៍និងសេចកី្តសុខដល់អ្នកនិគមនោះ អស់កាល យូរអង្វែង ម្នាលទីឃៈ កុលបុត្រទាំង ៣ រូបនុ៎ះ ចេញចាកផ្ទះអំពីនគរណា ប្រសិនបើ អ្នកនគរនោះ មានចិត្តជ្រះថ្លារឭកចំពោះកុលបុត្រទាំង ៣ រូបនុ៎ះ ការរឭកនោះ តែងនាំ មកនូវប្រយោជន៍និងសេចកី្តសុខ ដល់អ្នកនគរនោះអស់ កាលយូរអងែ្វង ម្នាលទីឃៈ កុលបុត្រទាំង ៣ រូបនុ៎ះ ចេញចាកផ្ទះអំពីជនបទណា បួសក្នុងសាសនា ប្រសិនបើ អ្នកជនបទនោះ មានចិត្តជ្រះថ្លា រឭកចំពោះ កុលបុត្រទាំង ៣​ រូបនុ៎ះ ការរឭកនោះ តែងនាំមកនូវប្រយោជន៍និងសេចកី្តសុខ ដល់អ្នកជនបទនោះ អស់កាលយូរអង្វែង ម្នាលទីឃៈ ប្រសិនបើ ពួកក្សត្រទាំងអស់មានព្រះហឫទ័យជ្រះថ្លា លើកចំពោះកុលបុត្រ ទាំង ៣ រូបនុ៎ះ ការរឭកនោះតែងនាំមកនូវប្រយោជន៍និងសេចកី្តសុខ ដល់ពួកក្សត្រទាំង អស់ អស់កាលយូរអង្វែង ម្នាលទីឃៈ ប្រសិនបើ ពួកព្រាហ្មណ៍ទាំងអស់ ។បេ។ ម្នាលទីឃៈ ប្រសិនបើពួកវេស្សៈទាំងអស់... ម្នាលទីឃៈ ប្រសិនបើ ពួកសុទ្ទៈទាំងអស់ មានចិត្តជ្រះថ្លា រឭកចំពោះកុលបុត្រទាំង ៣​ រូបនុ៎ះ ការរឭកនោះ តែងនាំមកនូវ ប្រយោជន៍និងសេចកី្តសុខ . ដល់ពួកសុទ្ទៈទាំងអស់ អស់កាលយូរអង្វែង ម្នាលទីឃៈ ប្រសិនបើលោក ព្រមទាំងទេវលោក មារលោក ព្រហ្មលោក និងពពួកសត្វ ព្រមទាំង សមណព្រាហ្មណ៍ ព្រមទាំងមនុស្សជាសម្មតិទេព និងមនុស្សដ៏សេស មានចិត្តជ្រះថ្លា រឭកចំពោះកុលបុត្រទាំង ៣ រូបនុ៎ះ ការរឭកនោះតែងនាំមកនូវប្រយោជន៍ដល់លោក ព្រមទាំងទេវលោក មារលោក ព្រហ្មលោក ដល់ពួកសត្វ ព្រមទាំងសមណៈ និងព្រាហ្មណ៍ ព្រមទាំងមនុស្សជា សម្មតិទេព និង មនុស្សដ៏សេស អស់កាលយូរអង្វែង ម្នាលទីឃៈ អ្នកចូរមើល កុលបុត្រទាំង ៣ រូបនុ៎ះ ប្រតិបតិ្តដើម្បីប្រយោជន៍ដល់ជនច្រើន ដើម្បីសុខ ដល់ជនច្រើន ដើម្បីអនុគ្រោះដល់សត្វលោក ដើម្បីប្រយោជន៍ ដើម្បីគុណ ដើម្បីសេចក្តីសុខ ដល់ទេវតានិងមនុស្សទាំងឡាយជាកំណត់ ។ ព្រះមានព្រះភាគ បានត្រាស់សេចកី្តនេះចប់ហើយ ទីឃបរជនយក្សក៏ពេញចិត្តត្រេកអរចំពោះភាសិត របស់ព្រះមានព្រះភាគ ។</p>
        <p>ចប់ ចូឡគោសិង្គសាលសូត្រ​ទី ១ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>