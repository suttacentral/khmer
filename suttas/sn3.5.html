<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn3.5' lang='km'>
        <header>
            <ul>
            </ul>
            <h1>អត្តរក្ខិតសូត្រ ទី ៥</h1>
        </header>
        <p><a class='ref km' id='km៣៤១' href='#km៣៤១'>៣៤១</a>ព្រះបាទបសេនទីកោសល ទ្រង់គង់ក្នុងទីសមគួរហើយ ក្រាបបង្គំទូល​ព្រះ​មាន​ព្រះភាគ ដូច្នេះថា បពិត្រព្រះអង្គដ៏ចម្រើន ​ខ្ញុំព្រះអង្គនៅក្នុងទីស្ងាត់ សម្ងំនៅតែម្នាក់ឯងក្នុងទីឯណោះ មានសេចក្ដីត្រិះរិះក្នុងចិត្តកើតឡើង យ៉ាងនេះថា ខ្លួនរបស់បុគ្គល ដូចម្ដេចហ្ន៎ ដែលឈ្មោះថារក្សាហើយ ខ្លួនរបស់បុគ្គលដូចម្ដេចហ្ន៎ ដែលឈ្មោះថាមិនរក្សាហើយ បពិត្រព្រះអង្គដ៏ចម្រើន ខ្ញុំព្រះអង្គនោះ មានសេចក្ដីយល់ឃើញដូច្នេះថា បុគ្គល ណាមួយ ប្រព្រឹត្តទុច្ចរិតដោយកាយ​ ប្រព្រឹត្តទុច្ចរិតដោយវាចា ប្រព្រឹត្តទុច្ចរិតដោយចិត្ត បុគ្គលទាំងនោះ ឈ្មោះថាមិនរក្សាខ្លួនទេ បុគ្គលនោះ ទុកជាមានពលដំរីរក្សា មានពលសេះរក្សា មានពលរថរក្សា ឬមានពលថ្មើរជើងរក្សាក៏ដោយ តែថាបុគ្គលនោះ ​​ឈ្មោះថាមិនរក្សាខ្លួនដោយពិត សេចក្ដីនោះ ព្រោះហេតុដូចម្ដេច ព្រោះថា ការរក្សានេះជាខាងក្រៅ ការរក្សានេះមិនមែនជាខាងជាការរក្សាខាងក្នុងទេ ព្រោះហេតុនោះ បុគ្គលទាំងនោះ ទើបឈ្មោះថាមិនរក្សាខ្លួនទេ លុះតែបុគ្គលណាមួយប្រព្រឹត្តសុចរិតដោយកាយ ប្រព្រឹត្តសុចរិតដោយវាចា ប្រព្រឹត្តសុចរិតដោយចិត្ត បុគ្គលទាំងនោះទើបឈ្មោះថារក្សាខ្លួន បុគ្គលនោះ ទុកជាមិនមានពលដំរីរក្សា មិនមានពលសេះរក្សា មិនមានពលរថរក្សា មិនមានពលថ្មើរជើងរក្សាក៏ដោយ គង់តែបុគ្គលនោះ ​​ឈ្មោះថារក្សាខ្លួនដោយពិត សេចក្ដីនោះ ព្រោះហេតុដូចម្ដេច ព្រោះថាការរក្សានេះជាខាងក្នុង ការរក្សានេះមិនមែនជាការ រក្សាខាងក្រៅទេ​ ព្រោះហេតុនោះ បុគ្គលទាំងនោះ ទើបឈ្មោះថាមិនរក្សាខ្លួន ។</p>
        <p><a class='ref km' id='km៣៤២' href='#km៣៤២'>៣៤២</a>ព្រះមានព្រះភាគត្រាស់ថា បពិត្រមហារាជ សេចក្ដីនុ៎ះយ៉ាងនេះឯង បពិត្រមហារាជ សេចក្ដីនុ៎ះយ៉ាងនេះឯង បពិត្រមហារាជ មែនហើយ បុគ្គលណាមួយ ប្រព្រឹត្តទុច្ចរិតដោយកាយ ។ បេ ។​ ខ្លួនរបស់បុគ្គលទាំងនោះ ឈ្មោះថាមិនរក្សាទេ សេចក្ដីនោះ ព្រោះហេតុដូចម្ដេច បពិត្រមហារាជ ព្រោះថា ការរក្សានេះជាខាងក្រៅ ការរក្សានេះមិនមែនជាការរក្សាខាងក្នុងទេ ព្រោះហេតុនោះ បុគ្គលទាំងនោះ ទើបឈ្មោះថា មិនរក្សាខ្លួនទេ បពិត្រមហារាជ លុះតែបុគ្គលណាមួយ ប្រព្រឹត្តសុចរិតដោយកាយ ប្រព្រឹត្តសុចរិតដោយវាចា ប្រព្រឹត្តសុចរិតដោយចិត្ត បុគ្គលទាំងនោះ ទើបឈ្មោះថារក្សាខ្លួន ទុកជាមិនមានពលដំរីរក្សា មិនមានពលសេះរក្សា មិនមានពលរថរក្សា មិនមានពលថ្មើរជើងរក្សាក៏ដោយ គង់តែបុគ្គលទាំងនោះ ​​ឈ្មោះថារក្សាខ្លួនដោយពិត សេចក្ដីនោះ ព្រោះហេតុដូចម្ដេច បពិត្រមហា-រាជ ព្រោះថា ការរក្សានេះជាខាងក្នុង ការរក្សានេះមិនមែនជាការរក្សាខាងក្រៅទេ​ ព្រោះហេតុនោះ បុគ្គលទាំងនោះ ទើបឈ្មោះ ថារក្សាខ្លួន ។ </p>
        <p><a class='ref km' id='km៣៤៣' href='#km៣៤៣'>៣៤៣</a>ព្រះមានព្រះភាគ ទ្រង់បានត្រាស់ពាក្យនេះហើយ ។​ បេ ។</p>
        <p>​សេចក្ដី​សង្រួម​​ដោយកាយ ជាការប្រពៃ សេចក្ដីសង្រួមដោយវាចាជាការប្រពៃ សេចក្ដី​សង្រួម​ដោយចិត្ត ជាការប្រពៃ សេចក្ដីសង្រួម ក្នុងទ្វារទាំងអស់ ជាការ​ប្រពៃ បុគ្គលមានសេចក្ដីខ្មាស បានសង្រួម ក្នុងទ្វារទាំងអស់ បណ្ឌិតហៅ​ថា រក្សាខ្លួន ។ </p>
        <footer>
            <p>Copyright and other metadata goes here.</p>
        </footer>
    </article>
</body>
</html>