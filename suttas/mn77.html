<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='mn77' lang='km'>
        <header>
            <ul>
            </ul>
        </header>
        <p><a class='ref km' id='km75' href='#km75'>៧៥</a>ខ្ញុំបានស្តាប់មកយ៉ាងនេះ។ សម័យមួយព្រះមានព្រះភាគទ្រង់គង់នៅក្នុងវត្តវេឡុវ័នជាកលន្ទកនិវាបស្ថានជិតក្រុងរាជគ្រឹះ។ សម័យនោះឯងមានពួក​បរិព្វាជក​​​ជាច្រើនសុទ្ធតែមានកេរ្តិឈ្មោះល្បីល្បាញនៅអាស្រ័យក្នុងបរិព្វាជការាមជាមោរនិវាបស្ថាន (កន្លែងសម្រាប់ឲ្យចំណីដល់ពួកសត្វក្ងោក) បរិព្វាជកទាំងនោះគឺអន្នភារបរិព្វាជក១វរតរបរិព្វាជក១សកុលុទាយិបរិព្វាជក១និងពួក​បរិព្វាជកដទៃទៀតសុទ្ធតែមានកេរ្តិឈ្មោះល្បីល្បាញ។ លំដាប់នោះឯងព្រះមានព្រះភាគទ្រង់ស្បង់ប្រដាប់បាត្រនិងចីវរចូលទៅបិណ្ឌបាតក្នុងក្រុងរាជគ្រឹះក្នុងវេលាបុព្វណ្ហសម័យ។ ទើបព្រះមានព្រះភាគទ្រង់បរិវិតក្កយ៉ាងនេះថាការត្រាច់​ទៅបិណ្ឌបាតក្នុងក្រុងរាជគ្រឹះព្រឹកណាស់ទៅឡើយបើដូច្នោះគួរតែតថាគតចូល​ទៅរកសកុលុទាយិបរិព្វាជកឯបរិព្វាជការាមជាមរនិវាបស្ថានសិន។ ហើយក៏ព្រះ​មានព្រះភាគទ្រង់ពុទ្ធដំណើរចូលសំដៅទៅឯបរិព្វាជការាមមោរនិវាបស្ថាន។</p>
        <p><a class='ref km' id='km76' href='#km76'>៧៦</a>ក៏សម័យនោះឯងសកុលុទាយិបរិព្វាជកកំពុងអង្គុយជាមួយនិងបរិពា្វជកបរិស័ទជាច្រើនដែលគឹកកងមានសម្លេងហ៊ោសម្លេងខ្លាំងកំពុងតែ​និយាយនូវតិរច្ឆានកថាផ្សេងៗជាច្រើនគឺរាជកថាចោរកថាមហាមគ្គកថាសេនាកថាភយកថាយុទ្ធកថាអន្នកថាបានកថាវត្ថកថាសយនកថាមាលាកថាគន្ធកថាញាតិកថាយានកថាគាមកថានិគមកថានគរកថាជនបទកថាឥត្ថីកថាសូរកថាវិសិខាកថាកុម្ភដ្ឋានកថាកុម្ភសីកថាបុព្វបេតកថានានត្តកថាលោកក្ខាយិកកថាឥតិភវាភវកថាដូច្នេះខ្លះដូច្នោះខ្លះ។ សកុលុទាយិបរិពា្វជកបានឃើញព្រះមានព្រះភាគកំពុងស្តេចមកអំពីចម្ងាយលុះឃើញហើយក៏បញ្ឈប់​បរិស័ទរបស់ខ្លួនថាអ្នកដ៏ចម្រើនទាំងឡាយចូមានសម្លេងតិចៗអ្នកដ៏ចម្រើនទាំង​ឡាយកុំនិយាយខ្លាំងឡើយនេះព្រះសមណគោតមកំពុងស្តេចមកក៏លោកមាន​អាយុនោះត្រូវការតែងនឹងសំឡេងតិចៗសរសើរតែសំឡេងតិចៗទេយើងត្រូវធើ្វ​ដូច​ម្ដេចឲ្យព្រះសមណគោតមនោះជា្របថាបរិស័ទមានសំឡេងតិចៗហើយនឹងសំគាល់​នូវដំណើរដែលគួរចូលមករក។ គ្រានោះឯងពួកបរិព្វាជកទាំងនោះក៏នាំគ្នាស្ងៀម។ ​ទើបព្រះមានព្រះភាគស្ដេចចូលសំដៅទៅត្រង់ទីដែលសកុលុទាយិបរិព្វាជានៅ។ លំដាប់នោះឯងសកុលុទាយិបរិព្វាជកបានក្រាបទូលព្រះភាគយ៉ាងនេះថាបពិត្រ​ព្រះអង្គដ៏ចំរើនសូមព្រះមានព្រះភាគសេ្ដចចូលមកចុះបពិត្រព្រះអង្គដ៏ចំរើនព្រះ​មានព្រះភាគបានសេ្ដចមកស្រួលហើយបពិត្រព្រះអង្គដ៏ចំរើនព្រះមានព្រះភាគខាន​ស្ដេចមកក្នុងទីនេះយូរណាស់ហើយបពិត្រព្រះអង្គចំរើនសូមព្រះមានព្រះស្ដេចគង់​នេះជាអាសនៈបានក្រាលស្រេចហើយ។ ព្រះមានព្រះភាគក៏គង់អាសនៈដែលបរិព្វា​ជកក្រាលថា្វយ។ ចំណែកខាងសកុលុទាយបរិព្វាជកកាន់យកនូវអាសនៈទាបមួយអង្គុយក្នុងទីដ៏សមគួរ។ លុះសកុលុទាយបរិព្វាជកអង្គុយក្នុងទីដ៏សមគួរហើយទើប​ព្រះមានព្រះភាគបានត្រាស់ពាក្យនេះថាម្នាលឧទាយិអ្នកទាំងឡាយអង្គុយប្រជុំគ្នា​និយាយរឿងអី្វអម្បាញ់មិញនេះចុះសំដីជាចន្លោះដូចម្ដេចដែលអ្នកទាំងឡាយឲ្យ​ដាច់បាត់ទៅ។</p>
        <p><a class='ref km' id='km77' href='#km77'>៧៧</a>បពិត្រព្រះអង្គដ៍ចំរើនសំដីដែលយើងខ្ញុំអង្គុយប្រជុំគ្នានិយាយអម្យាញ់មិញនុ៎ះសូមលើកទុកសិនចុះបពិត្រព្រះអង្គដ៍ចំរើនសំដីនុ៎ះព្រះមានព្រះភាគគង់នឹងបានទ្រង់ព្រះសណ្តាប់ក្នុងកាលជាខាងក្រោយទេបពិត្រព្រះអង្គដ៍ចំរើនដ្យិតពីថ្ងៃមុនៗពួកសមណព្រាហ្មណ៍មានលទ្ធិផ្សេងៗមកប្រជុំគ្នាក្នុងកុតូហលសាលាសំដីជាចន្លោះនេះក៍កើតឡើងថាអើហ្ន៎ជាលាភរបស់អ្នកស្រុកអង្គនឹងអ្នកស្រុកមគធៈហើយតើអើហ្ន៎អ្នកស្រុកអង្គៈនឹងអ្នកស្រុកមគធៈបានស្រួលហើយតើព្រោះពួកសមណព្រាហ្មណ៍ទាំងនេះមានពួកមានគណៈជាគណាចារ្យមានឈ្មោះល្បីល្បាញមានយសជាមេលទ្ធិដែលពួកជនច្រើនសន្មតថាជាអ្នកត្រឹមត្រូវបានចូលមកនៅចាំវស្សាក្នុងក្រុងរាជគ្រឹះនេះ។ បូរណកស្សបនេះមានពួកមានគណៈជាគណាចារ្យមានឈ្មោះល្បីល្បាញមានយសជាមេលទ្ធិដែលពួកជនច្រើនសន្មតថាជាអ្នកត្រឹមត្រូវឥឡូវបូរណកស្សបនោះឯងក៍បានចូលមកនៅចាំវស្សាក្នុងក្រុងរាជគ្រឹះដែរ។ ឯគ្រូឈ្មោះមក្ខលិគោសាលនេះឯង …អជិតកេសកម្ពល… បុកទ្ធកច្ចាយនៈ...សញ្ជា​យវេលដ្ធបុត្ត.. និគន្ថនាដបុត្តមានពួកមានគណៈជាគណាចារ្យមា​នឈ្មោល្បី​ល្បាញមានយសជាមេលទិ្ធដែលពួកជនច្រើនសន្មតថាជាអ្នកត្រឹមត្រូវនិគត្ថនាដបុត្តនោះឯងក៏បានចូលមកនៅចាំវស្សាក្នុងក្រុងរាជគ្រឹះដែរ។ ឯព្រះសមណគោតមនេះមានពួកមានគណៈជាគណាចារ្យមានឈ្មោះល្បីល្បាញ​មានយសជាមេលទិ្ធដែលពួកជនច្រើនសន្មតថាជាអ្នកត្រឹមត្រូវព្រះសមណគោតម​អង្គនោះឯងទ្រង់បានចូលមកចាំវស្សាក្នុងក្រុងរាជគ្រឹះដែរ។ បណ្ដាពួកសមណ​ព្រាហ្មណ៍ដ៏ចំរើនដែលមានពួកមានគណៈជាគណាចារ្យមានឈ្មោះល្បីល្បាញមានយសជាមេលទិ្ធដែលពួកជនច្រើនសន្មតៈថាជាសប្បុរសទាំងអស់នេះតើគ្រូណាដែលពួកសាវ័កធើ្វសក្ការៈគោរពរាប់អានបូជាទាំងពួកសាវ័កធើ្វសក្ការៈ​គោរពហើយនៅអាស្រ័យនឹងគ្រូណា។</p>
        <p><a class='ref km' id='km78' href='#km78'>៧៨</a>បណ្តាពួកសមណព្រាហ្មណ៍ទាំងនោះសមណព្រាហ្មណ៍ពួកខ្លះនិយាយយ៉ាងនេះថាគ្រូឈ្មោះបូរណកស្សបនេះឯងមានពួកមានគណៈជាគណាចារ្យមានឈ្មោះល្បីល្បាញមានយសជាមេលទ្ធិដែលជនច្រើនសន្មត​ហើយ​ថាជាអ្នកត្រឹមត្រូវ (ក៏ពិតមែនតែ) បូរណកស្សបនោះឯងពួកសាវ័កមិនធ្វើ​សក្ការៈមិនគោរពមិនរាប់អានមិនបូជាទេទាំងពួកសាវ័កមិនធ្វើសក្ការៈគោរពនៅ​អាស្រ័យនឹងបូរណកស្សបឡើយ។ព្រោះធ្លាប់មានរឿងថាបូរណកស្សបបានតែ​សំដែងធម៌ដល់បរិស័ទច្រើនរយ។បណ្តាសាវ័កទាំងនោះមានសាវ័កម្នាក់របស់​បូរណកស្សបបានស្រែកឡើងថាម្នាលអ្នកទាំងឡាយដ៏ចម្រើនអ្នកទាំងឡាយកុំសួរ​សេចក្តីនុ៎ះនឹងបូរណកស្សបឡើយបូរណកស្សបនោះមិនដឹងសេចក្តីនុ៎ះទេពួក​យើងនឹងព្យាករសេចក្តីនុ៎ះដល់ពួកអ្នកដ៏ចម្រើនបាន។ធ្លាប់មានរឿងថាបូរណកស្សបផ្គងនូវដើមដៃទាំងឡាយកន្ទក់កន្ទេញហើយមិនបានពាក្យសំដីថាអ្នក​ដ៏ចម្រើនទាំងឡាយចូរមានសម្លេងតិចៗអ្នកដ៏ចម្រើនទាំងឡាយកុំស្រែកខ្លាំង​ឡើយពួកជនទាំងនុ៎ះមិនសួរនូវអ្នកដ៏ចម្រើនទាំងឡាយទេពួកជនទាំងនុ៎ះសួរតែ​យើងទេយើងនឹងព្យាករដល់ពួកជនទាំងនោះបាន។ចំណែកពួកសាវ័កជាច្រើនលើកវាទៈ (ទោសព្រោះលទ្ធិ) ដល់បូរណកស្សបហើយចៀសចេញទៅដោយពាក្យ​ថាអ្នកមិនដឹងច្បាស់នូវធម្មវិន័យនេះទេខ្ញុំទើបដឹងច្បាស់នូវធម្មវិន័យនេះអ្នកដឹង​ច្បាស់នូវធម្មវិន័យនេះដូចម្តេចបានបើអ្នកប្រតិបត្តិខុសខ្ញុំទើបប្រតិបត្តិត្រូវពាក្យខ្ញុំ​ប្រកបដោយប្រយោជន៍ពាក្យអ្នកមិនប្រកបដោយប្រយោជន៍ទេពាក្យដែលគេត្រូវ​និយាយមុនអ្នកត្រឡប់ជានិយាយក្រោយពាក្យដែលគេត្រូវនិយាយក្រោយអ្នកបែរ​ជានិយាយមុនអ្នក​ឯងសន្សំតែវត្តខុសមកច្រើនហើយខ្ញុំលើកវាទៈដល់អ្នកហើយអ្នកត្រូវយើងសង្កត់សង្កិនហើយអ្នកចូរទៅរកដោះវាទៈចេញបើអ្នកឯងល្មមដោះ​ខ្លួន​ឯងបានចូរបូរណកស្សបទាំងពួកសាវ័កមិនធ្វើសក្ការៈគោរពនៅអាស្រ័យនឹង​បូរណកស្សបទេដោយប្រការដូច្នេះឯងមួយទៀតបូរណកស្សបត្រូវគេជេរដោយ​ពាក្យជេរប្រកបដោយធម៌។សមណព្រាហ្មណ៍ពួកខ្លះនិយាយយ៉ាងនេះថាមក្ខលិគោសាលនេះក៏ដែរ… អជិតកេសតម្ពល… បកុទ្ធកច្ចាយនៈ… សញ្ជយវេលដ្ឋ-​បុត្ត… និគន្ថនាដបុត្តមានពួកមានគណៈជាគណាចារ្យមានឈ្មោះល្បីល្បាញមាន​យសជាមេលទ្ធិដែលជនច្រើនសន្មតហើយថាជាអ្នកត្រឹមត្រូវល្អនិគន្ថនាដបុត្តនោះក៏ពួកសាវ័កមិនធ្វើសក្ការៈមិនគោរពមិនរាប់អានមិនបូជាទេពួកសាវ័កមិនធ្វើ​សក្ការៈគោរពនៅអាស្រ័យនឹងនិគន្ថនាដបុត្តឡើយ។ធ្លាប់មានរឿងថានិគន្ថនាដបុត្ត​ បានសំដែងធម៌ដល់បរិស័ទច្រើនរយ។ក្នុងបរិស័ទនោះមានសាវ័កម្នាក់របស់​និគន្ថនាដបុត្តបានស្រែកឡើងថាអ្នកទាំងឡាយដ៏ចម្រើនកុំសួរនូវសេចក្តីនុ៎ះនឹង​និគន្ថនាដបុត្តឡើយនិគន្ថនាដបុត្តនោះមិនចេះដឹងសេចក្តីនុ៎ះទេយើងទើបដឹង​សេចក្តីនុ៎ះអ្នកទាំងឡាយសួរសេចក្តីនុ៎ះនឹងយើងហើយយើងនឹងព្យាករសេចក្តីនុ៎ះដល់អ្នកដ៏ចម្រើនទាំងឡាយបាន។ធ្លាប់មានរឿងថានិគន្ថនាដបុត្តផ្គងនូវដើមដៃ​ទាំងឡាយកន្ទក់កន្ទេញហើយមិនបាននូវពាក្យថាអ្នកដ៏ចម្រើនទាំងឡាយចូរមាន​សម្លេងតិចៗអ្នកដ៏ចម្រើនទាំងឡាយកុំនិយាយខ្លាំងឡើយពួកជនទាំងនុ៎ះមិនសួរ​នូវអ្នកដ៏ចម្រើនទាំងឡាយទេពួកជនទាំងនុ៎ះសួរតែយើងទេតើយើងនឹងព្យាករដល់​ពួកជនទាំងនោះបាន។ចំណែកខាងពួកសាវ័កជាច្រើនរបស់និគន្ថនាដបុត្តលើក​ឡើងនូវវាទៈហើយចៀសចេញទៅដោយពាក្យថាអ្នកមិនចេះមិនដឹងធម៌វិន័យនេះ​ទេខ្ញុំទើបចេះដឹងធម៌វិន័យនេះអ្នកចេះដឹងធម៌វិន័យនេះដូចម្តេចកើតអ្នកប្រតិបត្តិ​ខុសហើយខ្ញុំទើបប្រតិបត្តិត្រូវសំដីខ្ញុំប្រកបដោយប្រយោជន៍សំដីអ្នកមិនប្រកប​ដោយប្រយោជន៍ទេពាក្យដែលគេត្រូវនិយាយមុនអ្នកត្រឡប់ជានិយាយក្រោយពាក្យដែលគេនិយាយក្រោយអ្នកបែរជានិយាយមុនអ្នកប្រកាន់តែវត្តខុសមកច្រើន​ហើយខ្ញុំលើកវាទៈដល់អ្នកហើយអ្នកត្រូវយើងសង្កត់សង្កិនហើយចូរអ្នកទៅរកវាទៈ​ចុះឬថាបើអ្នកល្មមដោះរួចចូរដោះមកចុះ។​ និគន្ថនាដបុត្តពួកសាវ័កមិនធ្វើសក្ការៈមិនគោរពមិនរាប់អានមិនបូជាទេទាំងពួកសាវ័កមិនធ្វើសក្ការៈគោរពហើយនៅ​អាស្រ័យនឹងនិគន្ថនាដបុត្តឡើងដោយប្រការដូច្នេះឯងមួយទៀតនិគន្ថនាដបុត្តក៏​ត្រវកេជេរដោយពាក្យជេរប្រកបដោយធម៌។</p>
        <p><a class='ref km' id='km79' href='#km79'>៧៩</a>សមណព្រាហ្មណ៍ពួកខ្លះនិយាយាយ៉ាងនេះថាព្រះសមណគោតមនេះ​ឯងព្រះអង្គមានពួកមានគណៈជាគណាចារ្យព្រះអង្គមានកេរ្តិឈ្មោះល្បីល្បាញព្រះអង្គមានយសព្រះអង្គជាមេលទ្ធិដែលពួកជនច្រើនសន្មតហើយថាជាសប្បុរសក៏ព្រះសមណគោតមនោះឯងពួកសាវ័កធ្វើសក្ការៈគោរពរាប់អានបូជាទាំងពួក​សាវ័កធ្វើសក្ការៈគោរពហើយនៅអាស្រ័យនឹងព្រះសមណគោតមថែមទៀត។ព្រោះធ្លាប់ឮថាព្រះសមណគោតមបានសំដែងធម៌ដល់បរិស័ទជាច្រើនរយ។ ក្នុងបរិស័ទនោះ​មានសាវ័កម្នាក់របស់ព្រះសមណគោតមក្អកហើយ។ មានសព្រហ្មចារីបុគ្គលម្នាក់យកជង្គង់ទង្គិចសាវ័កនោះថាលោកមានអាយុចូរមាន​សម្លេងតិចៗលោកមានអាយុកុំធ្វើឲ្យឮសូរឡើយព្រោះព្រះមានព្រះភាគជាសាស្តា​របស់យើងទាំងឡាយកំពុងសម្តែងធម៌។ ព្រះសមណគោតមសម្តែងធម៌ដល់​បរិស័ទ​ច្រើនរយក្នុងសម័យណាក្នុងសម័យនោះសម្លេងកណ្តាស់ក្តីសម្លេងក្អកក្តីនៃពួក​សាវ័ករបស់ព្រះសមណគោតមឥតមានដល់តិចឡើយពួកមហាជនមានសភាព​នឹក​ប៉ងប្រុងចាំស្តាប់ធម៌នោះថាព្រះមានព្រះភាគនឹងសម្តែងធម៌ណាដល់យើងទាំង​ឡាយយើងទាំងឡាយនឹងស្តាប់ធម៌នោះ។ ដូចជាបុរសច្របាច់ឃ្មុំទាំងបង្គងដែល​ពួកឃ្មុំតូចៗធ្វើហើយជារបស់ឥតទោសត្រង់ផ្លូវធំបែកជា៤ពពួកមហាជនមាន​សភាពនឹកប៉ងប្រុងយកទឹកឃ្មុំនោះមានឧបមាយ៉ាងណាមិញព្រះសមណគោតមសម្តែងធម៌ដល់បរិស័ទច្រើនរយក្នុងសម័យណាសម័យនោះសម្លេងកណ្តាស់ក្តីសម្លេងក្អកក្តីនៃពួកសាវ័ករបស់ព្រះសមណគោតមឥតមានដល់តិចឡើយពពួកមហាជនមានសភាពនឹកប៉ងប្រុងចាំស្តាប់ធម៌នោះថាព្រះមានព្រះភាគនឹង​សម្តែងធម៌ណាដល់ពួកយើងពួកយើងនឹងស្តាប់ធម៌នោះ។ ចំណែកពួកសាវ័កណា​របស់ព្រះសមណគោតមទាស់ទែងបន្តិចបន្ទួចនឹងពួកព្រហ្មចារីហើយពោលលា​សិក្ខាវិលត្រឡប់ទៅរកភេទថោកទាបសាវ័កទាំងនោះនៅតែសរសើរគុណព្រះ​សាស្តាផងសរសើរគុណព្រះធម៌ផងសរសើរគុណព្រះសង្ឃផងជាអ្នកតិះដៀល​ចំពោះតែខ្លួនឯងមិនតិះដៀលគេថាយើងទាំងឡាយជាអ្នកឥតភព្វយើងទាំង​ឡាយជាអ្នកឥតបុណ្យព្រោះថាពួកយើងបានបួសក្នុងធម្មវិន័យដែលព្រះមានព្រះ​ភាគសម្តែងហើយដោយប្រពៃយ៉ាងនេះហើយមិនអាចនឹងប្រព្រឹត្តព្រហ្មចរិយធម៌​ឲ្យបរិសុទ្ធបរិបូណ៌ដរាបដល់អស់ជីវិតបាន។ ពួកសាវ័កទាំងនោះគង់ទៅជា អ្នកថែរក្សាវត្តឬជាឧបាសកប្រព្រឹត្តសមាទានក្នុងសិក្ខាបទ៥។ ព្រះសមណគោតមពួកសាវ័កធ្វើសក្ការៈគោរពរាបអានបូជាទាំងពួកសាវ័កធ្វើសក្ការៈគោរពហើយ​នៅអាស្រ័យនឹងព្រះសមណគោតមថែមទៀតដោយប្រការដូច្នេះឯង។ ព្រះមាន​ព្រះភាគទ្រង់ត្រាស់ថាម្នាលឧទាយិចុះអ្នកពិចារណាឃើញនូវធម៌ក្នុងតថាគតប៉ុន្មានយ៉ាងដែលជាធម៌នាំឲ្យពួកសាវ័ករបស់តថាគតធ្វើសក្ការៈគោរពរាប់អានបូជា (តថាគត) លុះធ្វើសក្ការៈគោរពហើយនៅអាស្រ័ (នឹងតថាគត) ។</p>
        <p><a class='ref km' id='km80' href='#km80'>៨០</a>សកុលុទាយិបិរព្វាជក ក្រាបបង្គំទូលថា បពិត្រព្រះអង្គដ៏ចំរើន ខ្ញុំព្រះអង្គ ពិចារណាឃើញធម៌ ក្នុងព្រះមានព្រះភាគមាន ៥ ប្រការ ដែលជាធម៌នាំឲ្យសាវ័ក ធើ្វ​សក្ការៈ គោរពរាប់អាន បូជា នូវព្រះមានព្រះភាគ លុះធើ្វសក្ការៈ គោរពហើយនៅ​អាស្រ័យ ( នឹងព្រះមានព្រះភាគ ) ធម៌ ៥ ប្រការ តើដូចម្ដេច បពិត្រព្រះអង្គដ៏ចំរើន សេចក្ដីពិតថា ព្រះមានព្រះភាគ មានអាហារតិវផង សរសើរបែបភាពនៃបុគ្គលអ្នកមានអាហារតិចផង បពិត្រព្រះអង្គដ៏ចំរើន ត្រង់ការណ៍ដែលព្រះមានព្រះភាគ ព្រះ​អង្គមានអាហារតិចផងសរសើរបែបភាពនៃបុគ្គលអ្នកមានអាហារតិចផង ណា បពិត្រព្រះអង្គដ៏ចំរើនខ្ញុំព្រះអង្គពិចារណាឃើញច្បាស់ នូវធម៌នេះឯង ថាជាធម៌ទី១ ក្នុងព្រះមានព្រះភាគ ដែលនាំឲ្យពួកសាវ័ក ធើ្វសក្ការៈ គោរព រាប់អានបូជានូវព្រះមានព្រះភាគ លុះធ្វើសក្ការៈ គោរព ហើយទៅអាស្រ័យ (​នឹងព្រះមានព្រះភាគ )។</p>
        <p><a class='ref km' id='km81' href='#km81'>៨១</a>បពិត្រព្រះអង្គដ៏ចំរើនមួយទៀតព្រះមានព្រះភាគទ្រង់សន្ដោសដោយ​ចីវរតាមបានផងសរសើរសេចកី្គសនោ្ដសដោយចីវរតាមមានតាមបានផងបពិត្រព្រះ​អង្គដ៏ចំរើនត្រង់ការណ៍ដែលព្រះមានព្រះភាគទ្រង់សន្ដោសដោយចីវរតាមមាន​តាមបានផងសរសើរសេចកី្ដសន្ដោសដោយចីវរតាមមានតាមបានផងណាបពិត្រ​ព្រះអង្គដ៏ចំរើនខ្ញុំព្រះអង្គពិចារណាឃើញច្បាស់នូវធម៌នេះឯងថាជាធម៌ទី២ក្នុង​ព្រះមានព្រះភាគដែលនាំឲ្យពួកសាវ័កធើ្វសក្ការៈគោរពរាប់អានបូជាព្រះមានព្រះ​ភាគលុះធើ្វសក្ការៈគោរពហើយនៅអាស្រ័យ ( នឹងព្រះមានព្រះភាគ ) ។</p>
        <p><a class='ref km' id='km82' href='#km82'>៨២</a>ព្រះអង្គដ៍ចំរើនមួយទៀតព្រះមានព្រះភាគទ្រង់សន្តោស​ដោយចង្ហាន់បិណ្ឌបាតតាមមានតាមបានផងសរសើរសេចក្តីសន្តោសដោយចង្ហាន់បិណ្ឌបាតតាមមានតាមបានផងបពិត្រព្រះអង្គដ៍ចំរើនត្រង់កាណ៍ដែលព្រះមានព្រះភាគទ្រង់សន្តោសដោយចង្ហាន់បិណ្ឌបាតតាមមានតាមបានផងសរសើរសេចក្តីសន្តោសដោយចង្ហាន់បិណ្ឌបាតតាមមានតាមបានផងណាបពិត្រព្រះអង្គដ៍ចំរើនខ្ញុំព្រះអង្គពិចារណាឃើញច្បាស់នូវធម៌នេះឯងថាជាធម៌ទី​៣ក្នុងព្រះមានព្រះភាគដែលនាំឲ្យពួកសាវ័កធ្វើសក្ការៈគោរពរាប់អានបូជាព្រះមានព្រះភាគលុះធ្វើសក្ការៈគោរពហើយនៅអាស្រ័យ (នឹងព្រះមានព្រះភាគ) ។</p>
        <p><a class='ref km' id='km83' href='#km83'>៨៣</a>បពិត្រព្រះអង្គដ៍ចំរើនមួយទៀតព្រះមានព្រះភាគទ្រង់សន្តោសដោយសេនាសនៈតាមមានតាមបានផងសរសើរសេចក្តីសន្តោសដោយសេនាសនៈតាមមានតាមបានផងបពិត្រព្រះអង្គដ៍ចំរើនត្រង់ការណ៍ដែលព្រះមានព្រះភាគទ្រង់សន្តោសដោយសេនាសនៈតាមមានតាមបានផងសរសើរសេចក្តីសន្តោសដោយសេនាសនៈតាមមានតាមបានផងណាបពិត្រព្រះអង្គដ៍ចំរើនខ្ញុំព្រះអង្គពិចារណាឃើញច្បាស់នូវធម៌នេះឯងថាជាធម៌ទី៤ក្នុងព្រះមានព្រះភាគដែលនាំឲ្យពួកសាវ័កធ្វើសក្ការៈគោរពរាប់អានបូជាព្រះមានព្រះភាគលុះធ្វើសក្ការៈគោរពហើយនៅអាស្រ័យ (នឹងព្រះមានព្រះភាគ​) ។</p>
        <p><a class='ref km' id='km84' href='#km84'>៨៤</a>បពិត្រព្រះអង្គដ៍ចំរើនមួយទៀតព្រះមានព្រះភាគទ្រង់ស្ងប់ស្ងាត់សរសើរសេចក្តីស្ងប់ស្ងាត់បពិត្រព្រះអង្គដ៍ចំរើនត្រង់ការណ៍ដែលព្រះមានព្រះភាគទ្រង់ស្ងប់ស្ងាត់ផងសរសើរសេចក្តីស្ងប់ស្ងាត់ផងណាបពិត្រព្រះអង្គដ៍ចំរើនខ្ញុំព្រះអង្គពិចារណាឃើញច្បាស់នូវធម៌នេះឯងថាជាធម៌ទី៥ក្នុងព្រះមានព្រះភាគដែលនាំឲ្យពួកសាវ័កធ្វើសក្ការៈគោរពរាប់អានបូជាព្រះមានព្រះភាគលុះធ្វើសក្ការៈគោរពហើយនៅអាស្រ័យ (នឹងព្រះមានព្រះភាគ ) ។ បពិត្រព្រះអង្គដ៍ចំរើនខ្ញុំព្រះអង្គពិចារណាឃើញច្បាស់នូវធម៌ទាំង៥នេះឯងក្នុងព្រះមានព្រះភាគដែលជាធម៌នាំឲ្យពួកសាវ័កធ្វើសក្ការៈគោរពរាប់អានបូជានូវព្រះមានព្រះភាគលុះធ្វើសក្ការៈគោរពរួចហើយនៅអាស្រ័យ (នឹងព្រះមានព្រះភាគ ) ។</p>
        <p><a class='ref km' id='km85' href='#km85'>៨៥</a>ព្រះមានព្រះភាគទ្រង់ត្រាស់ថាម្នាលឩទាយិបើពួកសាវ័កធ្វើសក្ការៈ​គោរពរាប់អានបូជាតថាគតលុះធ្វើសក្ការៈគោរពហើយនៅអាស្រ័យ (នឹងតថាគត) ដោយគិតថាព្រះសមណគោតមព្រះអង្គមានអាហារតិចផងសរសើរបែបភាពរបស់បុគ្គលអ្នកមានអាហារតិចផងសមតាមពាក្យអ្នកថាមែនម្នាលឩទាយិពួកសាវ័ករបស់តថាគតមានអាហារត្រឹម១កូនផ្តិលខ្លះមានអាហារកន្លះកូនផ្តិលខ្លះមានអាហារ១សម្បកផ្លែព្នៅខ្លះមានអាហារកន្លះសម្បកផ្លែព្នៅខ្លះក៍មានដែរម្នាលឧទាយិចំណែកតថាគតវិញចួនណាបរិភោគអាហារពេញស្មើរដោយបាត្រនេះក៍មានបរិភោគអាហារច្រើនជាងនោះទៅក៍មាន។ ម្នាលឧទាយិបើពួកសាវ័កធ្វើសក្ការៈគោរពរាប់អានបូជាតថាគតលុះធ្វើសក្ការៈគោរពហើយនៅអាស្រ័យ (នឹងតថាគត) ដោយគិតថាព្រះសមណគោតមព្រះអង្គមានអាហារតិចផងសរសើរបែបភាពរបស់បុគ្គលអ្នកមានអាហារតិចផងសមតាមពាក្យអ្នកថាមែនម្នាលឧទាយិពួកសាវ័កណារបស់តថាគតដែលមានអាហារត្រឹម១កូនផ្តិលខ្លះមានអាហារកន្លះកូនផ្តិលខ្លះមានអាហារ១សម្បកផ្លែព្នៅខ្លះមានអាហារកន្លះសម្បកផ្លែព្នៅខ្លះពួកសាវ័កទាំងនោះសមជាមិនធ្វើសក្កាតៈគោរពរាប់អានបូជាតថាគតដោយធម៌នោះទេលុះ(មិន) ធ្វើសក្ការៈគោរពហើយនឹងមិននៅអាស្រ័យ (នឹងតថាគត ) ឡើយ។</p>
        <p><a class='ref km' id='km86' href='#km86'>៨៦</a>ម្នាលឧទាយិបើពួកសាវ័កធ្វើសក្ការៈគោរពរាប់អានបូជាតថាគតលុះធ្វើសក្ការៈគោរពហើយនៅអាស្រ័យ (នឹងតថាគត) ដោយគិតថាព្រះសមណគោតមទ្រង់សន្តោសដោយចីវរតាមមានតាមបានផងសរសើរសេចក្តីសន្តោសដោយចីវរតាមមានតាមបានផងសមតាមពាក្យអ្នកថាមែនម្នាលឧទាយិពួកសាវ័ករបស់តថាគតប្រើប្រាស់ត្រឹមសំពត់បង្សុកូលទ្រទ្រង់ចីវរសៅហ្មងក៍មានដែរពួកគេរើសនូវកំណាត់សំពត់ទាំងឡាយអំពីព្រៃស្មសានខ្លះអំពីគំនរសម្រាមខ្លះអំពីរានផ្សារខ្លះធ្វើជាសង្ឃាដិហើយប្រើប្រាស់ក៍មានម្នាលឧទាយិចំណែកតថាគតវិញចួនណាប្រើប្រាស់គហបតិចីវរទាំងឡាយដ៍ជាប់សៅហ្មងដោយកាំបិតមានរោមល្អិតដូចរោមឃ្លោកម្នាលឧទាយិបើពួកសាវ័កធ្វើសក្ការៈគោរពរាប់អានបូជាតថាគតលុះធ្វើសក្ការៈគោរពហើយនៅអាស្រ័យ (នឹងតថាគត ) ដោយគិតថាព្រះសមណគោតមទ្រង់សន្តោសដោយចីវរតាមមានតាមបានផងសមតាមពាក្យអ្នកថាមែនម្នាលឧទាយិពួកសាវ័កណារបស់តថាគតដែលប្រើប្រាស់ត្រឹមតែសំពត់បង្សុកូល​ទ្រទ្រង់នូវចីវរសៅហ្មងពួកគេរើសនូវកំណាត់សំពត់អំពីព្រៃស្មសានខ្លះអំពីគំនរសម្រាមខ្លះអំពីរានផ្សារខ្លះមកធ្វើជាសង្ឃាដិប្រើប្រាស់ពួកសាវ័កទាំងនោះសមជាមិនធ្វើសក្ការៈគោរពរាប់អានបូជាតថាគតដោយធម៌នេះទេលុះមិនធ្វើសក្ការៈគោរពហើយនឹងមិននៅអាស្រ័យ ( នឹងតថាគត ) ឡើយ។</p>
        <p><a class='ref km' id='km87' href='#km87'>៨៧</a>ម្នាលឧទាយិបើពួកសាវ័កធ្វើសក្ការៈគោរពរាប់អានបូជាតថាគតលុះធ្វើសក្ការៈគោរពហើយនៅអាស្រ័យ (នឹងតថាគត ) ដោយគិតថាព្រះសមណគោតមទ្រង់សន្តោសដោយចង្ហាន់បិណ្ឌបាតតាមមានតាមបានផងទ្រង់សរសើរសេចក្តីសន្តោសដោយចង្ហាន់បិណ្ឌបាតតាមមានតាមបានផងសមតាមពាក្យអ្នកថាមែនម្នាលឧទាយិពួកសាវ័ករបស់តថាគតប្រព្រឹត្តតែបិណ្ឌបាតត្រាច់ទៅតាមលំដាប់ច្រកត្រេកអរហើយក្នុងវត្តគឺការឈរតាមទ្វារផ្ទះត្រកូលខ្ពស់នឹងទាបក៍មានដែរសាវ័កទាំងនោះរមែងចូលទៅកាន់ចន្លោះនៃផ្ទះបើទុកជាគេនិមន្តដោយអាសនៈក៍មិនត្រេកអរម្នាលឧទាយិចំណែកតថាគតវិញចួនណាឆាន់បាយស្រូវសាលីទាំងឡាយប្រាសចាកពណ៌ខ្មៅមានសម្លច្រើនមុខមានម្ហូបច្រើនមុខក្នុងទីដែលគេនិមន្តក៍មានម្នាលឧទាយិបើពួកសាវ័កធ្វើសក្ការៈគោរពរាប់អានបូជាតថាគតលុះធ្វើសក្ការៈគោរពហើយនៅអាស្រ័យ (នឹងតថាគត ) ដោយគិតថាព្រះសមណគោតមទ្រង់សន្តោសដោយបិណ្ឌបាតតាមមានតាមបានផងសរសើរសេចក្តីសន្តោសដោយបិណ្ឌបាតតាមមានតាមបានផងសមតាមពាក្យអ្នកថាមែនម្នាលឧទាយិពួកសាវ័ករបស់តថាគតប្រព្រឹត្តបិណ្ឌបាតត្រាច់ទៅតាមលំដាប់ច្រកត្រេកអរហើយក្នុងវត្តគឺការឈរតាមទ្វារផ្ទះត្រកូលខ្ពស់នឹងទាបសាវ័កទាំងនោះរមែងចូលទៅកាន់ចន្លោះផ្ទះបើទុកជាគេនិមន្តដោយអាសនៈក៍មិនត្រេកអរសាវ័កទាំងនោះសមជាមិនធ្វើសក្ការៈគោរពរាប់អានបូជាតថាគតដោយធម៌នេះទេលុះមិនធ្វើសក្ការៈគោរពហើយនឹងមិននៅអាស្រ័យ (នឹងតថាគត ) ឡើយ។​</p>
        <p><a class='ref km' id='km88' href='#km88'>៨៨</a>ម្នាលឧទាយិបើពួកសាវ័កធ្វើសក្ការៈគោរពរាប់អានបូជាតថាគតលុះធ្វើសក្ការៈគោរពហើយនៅអាស្រ័យ ( នឹងតថាគត ) ដោយគិតថាព្រះសមណគោតមទ្រង់សន្តោសដោយសេនាសនៈតាមមានតាមបានផងសរសើរសេចក្តីសន្តោសដោយសេនាសនៈតាមមានតាមបានផងសមគោតមពាក្យអ្នកថាមែនម្នាលឧទាយិពួកសាវ័ករបស់តថាគតនៅត្រឹមក្បែរគល់ឈើបាននៅក្នុងទីវាលស្មៅក៍សិងបានសាវ័កទាំងនោះមិនចូលទៅនោះជ្រកក្រោមដម្បូលអស់៨ខែឡើយម្នាលឧទាយិចំណែកតថាគតវិញចួនណានៅក្នុងផ្ទះកំពូលទាំងឡាយដែលគេលាបទាំងខាងក្នុងទាំងខាងក្រៅមិនមានខ្យល់ចូលមានទ្វារជិតសិ្នទ្ធមានបង្អួចបិទបាំងហើយម្នាលឧទាយិបើពួកសាវ័កធ្វើសក្ការៈគោរពរាប់អានបូជាតថាគតលុះធ្វើសក្ការៈគោរពហើយនៅអាស្រ័យ (នឹងតថាគត ) ដោយគិតថាព្រះសមណគោតមទ្រង់សន្តោសដោយសេនាសនៈតាមមានតាមបានផងសរសើរសេចក្តីសន្តោសដោយសេនាសនៈតាមមានតាមបានផងសមតាមពាក្យអ្នកថាមែនម្នាលឧទាយិពួកសាវ័កណារបស់តថាគតដែលនៅត្រឹមក្បែរគល់ឈើនៅក្នុងទីវាលស្មោះសាវ័កទាំងនោះមិនចូលទៅនៅជ្រកក្រោមដម្បូលអស់៨ខែបានពួកសាវ័កនោះសមជាមិនធ្វើសក្ការៈគោរពរាប់អានបូជាតថាគតដោយធម៌នេះទេលុះមិនធ្វើសក្ការៈគោរពហើយនឹងមិននៅអាស្រ័យ (នឹងតថាគត) ឡើយ។</p>
        <p><a class='ref km' id='km89' href='#km89'>៨៩</a>ម្នាលឧទាយិ បើពួកសាវ័ក ធ្វើសក្ការៈ គោរព រាប់អាន បូជាតថាគត លុះធ្វើសក្ការៈគោរពហើយ នៅអាស្រ័យ (នឹងតថាគត) ដោយគិតថា ព្រះសមណគោតម ព្រះអង្គស្ងប់ស្ងាត់ផង សរសើរសេចក្តីស្ងប់ស្ងាត់ផង សមតាមពាក្យអ្នកថាមែន ម្នាលឧទាយិ ពួកសាវ័ករបស់តថាគតនៅក្នុងព្រៃ ចូលទៅកាន់ព្រៃតូចនិងព្រៃធំ ជាសេនាសនៈដ៍ស្ងាត់ ហើយសម្រេចសម្រាន្តនៅ សាវ័កទាំងនោះ មកប្រជុំគ្នាក្នុងកណ្តាលសង្ឃ ដើម្បីសំដែងបាតិមោក្ខរាល់ ៗ កន្លះខែ ម្នាលឧទាយិ ចំណែកតថាគតវិញចួនណានៅច្របូកច្របល់ដោយពួកភិក្ខុ ភិក្ខុនី ឧបាសក ឧបាសិកា ស្តេច រាជមហាមាត្រ តិរិ្ថយ និងពួកសាវ័កនៃតិរិ្ថយ ម្នាលឧទាយិ បើពួកសាវ័កធ្វើសក្ការៈ គោរព រាប់អាន បូជាតថាគត លុះធ្វើសក្ការៈ គោរព ហើយនៅអាស្រ័យ (នឹងតថាគត) ដោយគិតថា ព្រះសមណគោតម ព្រះអង្គស្ងប់ស្ងាត់ផង សរសើរសេចក្តីស្ងប់ស្ងាត់ផង សមតាមពាក្យអ្នកថាមែន ម្នាលឧទាយិ ពួកសាវ័កណា របស់តថាគតដែលនៅក្នុងព្រៃ ចូលទៅកាន់ព្រៃតូចនិងព្រៃធំ ជាសេនាសនៈស្ងាត់ហើយ សម្រេចសម្រាន្តនៅ សាវ័កទាំងនោះ ប្រជុំគ្នាក្នុងកណ្តាលសង្ឃ ដើម្បីសំដែងបាតិមោក្ខរាល់ ៗ កន្លះខែ សាវ័កទាំងនោះ សមជាមិនធ្វើសក្ការៈ គោរព រាប់អាន បូជាតថាគតដោយធម៌នេះទេ លុះមិនធ្វើសក្ការៈគោរពហើយ នឹងមិននៅអាស្រ័យ (នឹងតថាគត) ឡើយ។ ម្នាលឧទាយិ ពួកសាវ័កធ្វើសក្ការៈ គោរព រាប់អាន បូជាតថាគត លុះធើ្វសក្ការៈ គោរព ហើយនៅអាស្រ័យ (នឹងតថាគត) មិនមែនដោយសារធម៌ទាំង ៥ ប្រការនេះ ដូចពាក្យអ្នកថានោះទេ ។</p>
        <p><a class='ref km' id='km90' href='#km90'>៩០</a>ម្នាលឧទាយិ ធម៌ ៥ ដោយឡែកទេ ដែលជាធម៌នាំឲ្យពួកសាវ័ក របស់តថាគត ធ្វើសក្ការៈ គោរព រាប់អាន បូជា លុះធ្វើសក្ការៈ គោរព ហើយនៅអាស្រ័យ (នឹងតថាគត) ធម៌ទាំង ៥ តើដូចម្តេចខ្លះ ម្នាលឧទាយិ ពួកសាវ័ករបស់តថាគត ក្នុងសាសនានេះ សរសើរចំពោះអធិសីលថា ព្រះសមណគោតម ព្រះអង្គមានសីល ព្រះអង្គប្រកបព្រមហើយដោយសីលក្ខន្ធដ៍ប្រសើរបំផុត ។ ម្នាលឧទាយិ ត្រង់ការណ៍ដែលពួកសាវ័ក របស់តថាគត សរសើរចំពោះអធិសីលថា ព្រះសមណគោតម ព្រះអង្គមានសីល ព្រះអង្គប្រកបព្រមហើយដោយសីលក្ខន្ធដ៍ប្រសើរបំផុតណា ។ ម្នាលឧទាយិ នេះឯងជាធម៌ ទី ១ ដែលនាំឲ្យពួកសាវ័ករបស់តថាគត ធ្វើសក្ការៈ គោរព រាប់អាន បូជា លុះធ្វើសក្ការៈ គោរពហើយ នៅអាស្រ័យ (នឹងតថាគត) ។</p>
        <p><a class='ref km' id='km91' href='#km91'>៩១</a>ម្នាលឧទាយិ មួយទៀតពួកសាវ័ករបស់តថាគតសរសើរចំពោះញាណទស្សនៈដ៍រុងរឿងថាព្រះសមណគោតមកាលបើដឹងទើបនិយាយថាតថាគតដឹងព្រះសមណគោមតកាលបើឃើញទើបនិយាយថាតថាគតឃើញព្រះសមណគោតមតែងសំដែងធម៌ដើម្បីឲ្យត្រាស់ដឹងមិនសំដែងដើម្បីមិនឲ្យត្រាស់ដឹងទេព្រះសមណគោតមតែងសំដែងធម៌ប្រកបដោយហេតុមិនមែនសំដែងធម៌ឥតហេតុទេព្រះសមណគោតមតែងសំដែងធម៌ប្រកបដោយបាដិហារ្យមិនមែនសំដែងធម៌ឥតបាដិហារិយ៍ទេ។ ម្នាលឧទាយិត្រង់ដែលពួកសាវ័ករបស់តថាគតសរសើរចំពោះញាណទស្សនៈដ៍រុងរឿងថាព្រះសមណគោតមកាលបើដឹងទើបនិយាយថាតថាគតដឹងព្រះសមណគោតមកាលបើឃើញទើបនិយាយថាតថាគតឃើញព្រះសមណគោតមតែងសំដែងធម៌ដើម្បីសេចក្តីត្រាស់ដឹងមិនមែនសំដែងធម៌ដើម្បីសេចក្តីមិនត្រាស់ដឹងទេព្រះសមណគោតមតែងសំដែងធម៌ប្រកបដោយហេតុមិនមែនសំដែងធម៌ឥតហេតុទេព្រះសមណគោតមតែងសំដែងធម៌ប្រកបដោយបាដិហារិយ៍មិនមែនសំដែងធម៌ឥតបាដិហារិយ៍ទេណា។ ម្នាលឧទាយិនេះជាធម៌ទី២ដែលនាំឲ្យពួកសាវ័ករបស់តថាគតធ្វើសក្ការៈគោរពរាប់អានបូជាលុះធ្វើសក្ការៈគោរពហើយនៅអាស្រ័យ (នឹងតថាគត ) ។</p>
        <p><a class='ref km' id='km92' href='#km92'>៩២</a>ម្នាលឧទាយិមួយទៀតពួកសាវ័ករបស់តថាគតសរសើរចំពោះអធិប្បញ្ញាថាព្រះសមណគោតមព្រះអង្គមានប្រាជ្ញាទ្រង់ប្រកបហើយដោយបញ្ញាខន្ធដ៍ប្រសើរបំផុតឯពាក្យថាព្រះសមណគោតមមិនឃើញនូវគន្លងនៃវាទនោះដែលមិនទាន់មានមកឬថាព្រះសមណគោតមមិនមែនសង្កត់សង្កិននូវបរប្បវាទដែលកើតឡើងហើយឲ្យជាសង្កត់សង្កិនដោយល្អប្រកបដោយហេតុបានទេដូច្នេះនុ៎ះមិនមានសោះឡើយ។ ម្នាលឧទាយិអ្នកសំគាល់សេចក្តីនោះថាដូចម្តេចចុះពួកសាវ័ករបស់ត​ថាគតកាលដឹងយ៉ាងនេះកាលឃើញនេះហើយនិយាយបង្អក់ ( តថាគត ) ក្នុងពាក្យ​ជាចន្លោះៗដែរឬ។ បពិត្រព្រះអង្គដ៏ចំរើនការនុះមិនមានសោះឡើយ។ ម្នាល​ឧទាយិមួយទៀតតថាគតមិនដែលនឹកឲ្យពួកសាវ័កជួយប្រៀនប្រដៅសោះឡើយ​តែពួកសាវ័កតែងនឹកប៉ងឲ្យតថាគតប្រៀនប្រដៅដោយពិត។ ម្នាលឧទាយិត​ ត្រង់​ការណ៍ដែលពួកសាវ័ករបស់តថាគតសរសើរចំពោះអធិប្បញ្ញាថាព្រះសមណ​គោតមព្រះអង្គមានប្រាជា្ញទ្រង់ប្រកបព្រមហើយដោយបញ្ញាខន្ធដ៏ប្រសើរបំផុតឯ​ពាក្យថាព្រះសមណគោតមមិនឃើញនូវគន្លងនៃវាទៈនោះដែលមិនទាន់មានមក​ឬថាព្រះសមណគោតមមិនមែនសង្កត់សង្កិននូវបរប្បវាទដែលកើតឡើងហើយឲ្យ​ជាការសង្កិនដោយល្អប្រកបដោយហេតុដូច្នេះនុ៎ះ​មិនមានសោះទេណា។ ម្នាល​ឧទាយិ​ នេះឯងជាធម៌ទី៣ដែលនាំឲ្យពួកសាវ័ករបស់តថាគតតែងធើ្វសក្ការៈគោរព​រាប់អានបូជាលុះធើ្វសក្ការៈគោរពហើយនៅអាស្រ័យ ( នឹងតថាគត ) ។</p>
        <p><a class='ref km' id='km93' href='#km93'>៩៣</a>ម្នាលឧទាយិមួយទៀតពួកសាវ័ករបស់តថាគតមានទុក្ខប្រៀនបៀន​ហើយមានទុក្ខគ្រប់សង្កត់ហើយព្រោះសេចកី្ដទុក្ខណាពួកសាវ័កទាំងនោះចូលមក​រកតថាគតហើយសួរនូវទុក្ខអរិយសច្ចលុះសួរហើយតថាគតក៏ដោះស្រាយនូវទុក្ខ​អរិយសច្ចដល់ពួកសាវ័កទាំងនោះតថាគតធើ្វចិត្តរបស់សាវ័កទាំងនោះឲ្យត្រេកអរ​ដោយការដោះស្រាយនូវប្រស្នាបានពួកសាវ័កទាំងនោះចូលមករកតថាគតសួរនូវ​ទុក្ខសមុទហើយ… ទុក្ខនិរោធ… សួរនូវទុក្ខនិរោធគាមិនីបដិបទាអរិយសច្ចលុះសួរហើយតថាគតក៏ដោះស្រាយនូវទុក្ខនិរោធគមិនីបដិបទាអរិយសច្ចដល់ពួក​សាវ័​កទាំងនោះតថាគតធើ្វចិត្តរបស់ពួកសាវ័កទាំងនោះឲ្យត្រេកអរបានដោយ​ការដោះស្រាយនូវប្រស្នា។ម្នាលឧទាយិត្រង់ការណ៍ដែលពួកសាវ័ករបស់​តថាគតមានទុក្ខបៀតបៀនហើយមានទុក្ខគ្របសង្កត់ហើយព្រោះសេចកី្ដទុក្ខណាពួកសាវ័​ក​ទាំងនោះតែងចូលមករកតថាគតហើយសួរនូវទុក្ខអរិយសច្ចលុះសួរ​ហើយ​តថាគតធើ្វចិត្តរបស់ពួកសាវ័កទាំងនោះឲ្យត្រេកអរបានដោយការដោះស្រាយនូវប្រស្នាពួកសាវ័កទាំងនោះចូលមករកតថាគតហើយសួរនូវទុក្ខសមុទ័យ … ទុក្ខនិរោធ … សួរនូវនិរោធគាមិនីបដិបទាអរិយសច្ចលុះសួរហើយតថាគតក៏ដោះស្រាយនូវទុក្ខ​​និរោធមិនីបដិបទាអរិយសច្ចដល់ពួកសាវ័កទាំងនោះតថាគតធើ្វចិត្តរបស់សាវ័កទាំង​នោះឲ្យត្រេកអរបានដោយការដោះស្រាយនូវប្រស្នាណា។ ម្នាលឧទាយិនេះឯង​ជាធម៌ទី​ ៤ដែលនាំឲ្យពួកសាវ័ករបស់តថាគតធ្វើសក្ការៈគោរពរាប់អានបូជាលុះ​ធើ្វសក្ការៈនៅអាស្រ័យ ( នឹងតថាគត ) ។</p>
        <p><a class='ref km' id='km94' href='#km94'>៩៤</a>ម្នាលឧទាយិមួយវិញទៀតតថាគតបានសំដែងបដិទាដល់ពួកសាវ័កដែលជាហេតុឲ្យពួកសាវ័ករបស់តថាគតបានប្រតិបត្តិហើយចំរើននូវសតិប្ឈដ្ឋាន​ទាំង៤ប្រការ។ ម្នាលឧទាយិភិក្ខុក្នុងសាសនានេះពិចារណានូវកាយក្នុងកាយជា​ប្រក្រតីមានព្យាយាមគ្រឿងដុតកំដៅនូវកិលេសមានប្រាជា្ញស្មារតីកំចាត់បង់នូវ​អភិជ្ឈានឹងទោមនស្សក្នុងលោកពិចារណានូវវេទនាក្នុងវេទានាទាំងឡាយជាប្រក្រតី​… ពិចារណានូវចិត្តក្នុងចិត្តជាប្រក្រតី… ពិចារណានូវធម៌ក្នុងធម៌ទាំងឡាយជាប្រក្រតីមានព្យាយាមជាគ្រឿងកំដៅនូវកិលេសមានប្រាជា្ញស្មារតីកំចាត់បង់នូវអភិជ្ឈានឹង​ទោមនស្សក្នុងលោកសម្រេចសម្រាន្តនៅដោយឥរិយាបថទាំង៤។ ក៏ពួកសាវ័ក​របស់តថាគតជាច្រើនបានដល់ហើយនូវបារមិញណជាទីបំផុតនៃអភិញ្ញក្នុងសតិប្ប​ដា្ឋនធម៌នេះ។</p>
        <p><a class='ref km' id='km95' href='#km95'>៩៥</a>ម្នាលឧទាយិ មួយទៀត តថាគតបានសំដែងបដិបទាដល់ពួកសាវ័ក ដែលជាហេតុឲ្យពួកសាវ័ករបស់តថាគតប្រតិត្ដំ ហើយចំរើននូវសម្មប្បធានទាំង ៤ ​ប្រការ ។ ម្នាលឧទាយិ ភិក្ខុក្នុងសាសនានេះ ញុំាពួកធម៌ជាអកុសលដ៏លាមក ដែលមិនទាន់កើតឡើង មិនឲ្យកើតឡើងបាន ញុំាសេចកី្ដប្រាថា្នឲ្យកើត ប្រឹងប្រែងប្រារព្ធ​ព្យាយាម ផ្គងតំកល់ចិត្ត ដើមី្បលះបង់នូវពួកធម៌ជាអកុសលដ៏លាមក ដែលកើតឡើងហើយ ញុំាសេចកី្ដប្រាថ្នាឲ្យកើយ ប្រឹងប្រែងប្រារព្ធព្យាយាម ផ្គងតំកល់ចិត្ត ដើមី្បញុំាពួកធម៌ ជាអកុសលដែលមិនទាន់កើតឡើង ឲ្យកើតឡើងបាន ញុំាសេចកី្ដប្រាថា្នឲ្យកើតប្រឹងប្រែង ប្រារព្ធព្យាយាម ផ្គងតំកល់ចិត្ត ដើមី្បញុំាពួកធម៌ជាកុសលដែល​កើតឡើងហើយឲ្យតាំងនៅបាន ដើមី្បមិនឲ្យវង្វងភ្លេចឲ្យជាភិរយ្យាភាព ធំទូលាយ​ចំរើនបរិបូណ៌ឡើង ។ ឯពួកសាវ័ករបស់តថាគតជាច្រើន ក៏បានដល់នូវបារមីញាណ ជាទីបំផុតនៃអភិញ្ញាក្នុងសម្មប្បធានធម៌ទាំងនោះ ។</p>
        <p><a class='ref km' id='km96' href='#km96'>៩៦</a>ម្នាលឧទាយិមួយទៀតតថាគតបានសំដែងបដិបទាដល់សាវ័កទាំង​ឡាយដែលជាហេតុឲ្យពួកសាវ័ករបស់តថាគតថាគតប្រតិបត្តិហើយចំរើនឥទិ្ធបាទ​ទាំង៤ប្រការ។ ម្នាលឧទាយិភិក្ខុក្នុងសាសនានេះចំរើននូវឥទិ្ធបាទប្រកបដោយ​ឆន្ទសមាធិនឹងបធានសង្ខារចំរើននូវឥទិ្ធបាទប្រកបដោយវិរិយសមាធំនឹងចធាន​សង្ខារចំរើននូវឥទិ្ធបាទប្រកបដោយចិត្តសមាធិនឹងបធានសង្ខារចំរើននូវឥទិ្ធបាទប្រកបដោយវីមសាសនាសមាធិននឹងបធានសង្ខារ។ ឯពួកសាវ័ករបស់តថាគតជា​ច្រើនក៏បានដល់នូវបារមីញណជាទីបំផុតនៃអភិញ្ញាក្នុងឥទិ្ធបាទធម៌ទាំងនោះ។</p>
        <p><a class='ref km' id='km97' href='#km97'>៩៧</a>ម្នាលឧទាយិមួយទៀតតថាគតបានសំដែងបដិបទាដល់ពួកសាវ័កដែលជាហេតុឲ្យពួកសាវ័ករបស់តថាគតប្រតិបត្តិហើយចំរើននូវឥន្រ្ទិយទាំង៥ប្រការ។ ម្នាលឧទាយិភិក្ខុក្នុងសាសនានេះចំរើននូវសទ្ធិន្រ្ទិយជាដំណើរទៅកាន់សេចក្តីស្ងប់រម្ងាប់ជាដំណើរទៅកាន់សេចក្តីត្រាស់ដឹងចំរើននូវវិរិយិន្រ្ទិយ… ចំរើននូវសតិន្រ្ទិយចំរើននូវសមាធិន្រ្ទិយ … ចំរើននូវបញ្ញិន្រ្ទិយជាដំណើរទៅកាន់សេចក្តីស្ងប់រម្ងាប់ជាដំណើរទៅកាន់សេចក្តីត្រាស់ដឹង។ ឯពួកសាវ័ករបស់តថាគតជាច្រើនក៍បានដល់នូវបារមីញាណជាទៅបំផុតនៃអភិញ្ញាក្នុងឥន្រ្ទិយទាំង៥នោះ។</p>
        <p><a class='ref km' id='km98' href='#km98'>៩៨</a>ម្នាលឧទាយិមួយទៀតតថាគតបានសំដែងបដិបទាដល់សាវ័កទាំងឡាយដែលជាហេតុឲ្យពួកសាវ័ករបស់តថាគតប្រតិបត្តិហើយចំរើននូវពលធម៌ទាំង៥ប្រការ។ ម្នាលឧទាយិភិក្ខុក្នុងសាសនានេះចំរើននូវសទ្ធាពលៈជាដំណើរទៅកាន់សេចក្តីស្ងប់រម្ងាប់ជាដំណើរទៅកាន់សេចក្តីត្រាស់ដឹងចំរើនវិរិយពលៈចំរើននូវសតិពលៈ … ចំរើននូវសមាធិពលៈ … ចំរើននូវបញ្ញាពលៈជាដំណើរទៅកាន់សេចក្តីស្ងប់រ​ម្ងាប់ជាដំណើរទៅកាន់សេចក្តីត្រាស់ដឹង។ ៗពួកសាវ័ករបស់តថាគតក៍បានដល់ ​នូវបារមីញាណជាទីបំផុតនៃអភិញ្ញាក្នុងពលធម៌ទាំង៥ប្រការនោះ។</p>
        <p><a class='ref km' id='km99' href='#km99'>៩៩</a>ម្នាលឧទាយិមួយទៀតតថាគតបានសំដែងបដិបទាដល់សាវ័កទាំងឡាយដែលជាហេតុឲ្យសាវ័ករបស់តថាគតប្រតិបត្តិហើយចំរើននូវសម្ពោជ្ឈង្គធម៌៧ប្រការ។ ម្នាលឧទាយិភិក្ខុក្នុងសាសនានេះចំរើននូវសតិសម្ពោជ្ឈង្គដែលអាស្រ័យនូវសេចក្តីស្ងប់ស្ងាត់អាស្រ័យនូវសេចក្តីប្រាសចាកតម្រេកអាស្រ័យនូវសេចក្តីរលត់ឈមទៅកាន់សេចក្តីលះបង់ចំរើននូវធម្មវិចយសម្មវិចយសម្ពោជ្ឈង្គ។ បេ។ ចំរើននូវវិរិយសម្ពោជ្ឈង្គ … ចំរើននូវបីតិសម្ពោជ្ឈង្គ … ចំរើននូវបស្សទ្ធិសម្ពោជ្ឈង្គ … ចំរើននូវសមាធិសម្ពោជ្ឈង្គ … ចំរើននូវឧបេក្ខាសម្ពោជ្ឈង្គដែលអាស្រ័យនូវសេចក្តីស្ងប់ស្ងាត់អាស្រ័យនូវសេចក្តីប្រាសចាកតម្រេកអាស្រ័យនូវសេចក្តីរលត់ឈមទៅកាន់សេចក្តីលះបង់។ ឯពួកសាវ័ករបស់តថាគតជាច្រើនក៍បានដល់នូវបារមីញាណជាទីបំផុតនៃអភិញ្ញក្នុងសម្ពោជ្ឈង្គធម៌ទាំង៧នោះ។</p>
        <p><a class='ref km' id='km100' href='#km100'>១០០</a>ម្នាលឧទាយិមួយទៀតតថាគតបានសំដែងបដិបទាដល់សាវ័កទាំងឡាយដែលជាហេតុឲ្យពួកសាវ័ករបស់តថាគតប្រតិបត្តិហើយចំរើននូវមគ្គប្រកបដោយអង្គ៨ដ៍ប្រសើរ។ ម្នាលឧទាយិភិក្ខុក្នុងសាសនានេះចំរើននូវសម្មាទិដ្ធិចំរើននូវសម្មាសង្កប្បៈចំរើននូវសម្មាវាចាចំរើននូវសម្មាកម្មន្តៈចំរើននូវសម្មាអាជីវៈចំរើននូវសម្មាវាយាមៈចំរើននូវសម្មាសតិចំរើននូវសម្មាសមាធិ។ ឯពួកសាវ័ករបស់តថាគតជាច្រើនក៍បានដល់នូវបារមីញាណជាទីបំផុតនៃអភិញ្ញាក្នុងមគ្គប្រកបដោយអង្គ៨ដ៍ប្រសើរនោះ។</p>
        <p><a class='ref km' id='km101' href='#km101'>១០១</a>ម្នាលឧទាយិមួយទៀតតថាគតបានសំដែងបដិបទាដល់សាវ័កទាំងឡាយដែលជាហេតុឲ្យពួកសាវ័ករបស់តថាគតបានប្រតិបត្តិហើយចំរើននូវវិមោក្ខទាំងឡាយ៨ប្រការ។ (វិមោក្ខទាំង៨ប្រការគឺ ) បុគ្គលបាននូវរូបជ្ឈានឃើញរូបទាំងឡាយ (មាននីលកសិណជាដើម ) នេះជាវិមោក្ខទី១។ បុគ្គលមិនមានសេចក្តីមិនមានសេចក្តីសំគាល់នូវរូបជ្ឈានខាងក្នុងឃើញរូបទាំងឡាយខាងក្រៅ (មាននីលកសិណជាដើម ) នេះជាវិមោក្ខទី២។ បុគ្គលមានចិត្តចុះស៊ប់កាន់ឈានក្នុងវណ្ណកសិណដ៍បរិសុទ្ធនេះជាវិមោក្ខទី៣។ ភិក្ខុព្រោះកន្លងនូវពួករូបសញ្ញាដោយប្រការទាំងពួងព្រោះរម្ងាប់នូវបដិឃសញ្ញាព្រោះមិនធ្វើទុកក្នុងចិត្តនូវពួកនានត្តសញ្ញាក៍ចូលដល់អាកាសានញ្ចាយតនៈដោយបរិកម្មថាអាកាសមិនមានទីបំផុតដូច្នេះនេះជាវិមោក្ខទី៤។ ភិក្ខុព្រោះកន្លងអាកាសានញ្ចាយតនៈដោយប្រការទាំងពួងក៍ចូលដល់វិញ្ញាណញ្ចាយតយៈដោយបរិកម្មថាវិញ្ញាណមិនមានទីបំផុតនេះជាវិមោក្ខទី៥។ ភិក្ខុព្រោះកន្លងវិញ្ញាណញ្ចាយតនៈដោយប្រការទាំងពួងក៍ចូលដល់អាភិញ្ចញ្ញាយតនៈដោយបរិកម្មថាវត្ថុតិចតួចមិនមាននេះជាវិមោក្ខទី៦។ ភិក្ខុព្រោះកន្លងនូវអាកិញ្ចញ្ញាយតនៈដោយប្រការទាំងពួងក៍ចូលដល់នូវសញ្ញានាសញ្ញាយតនៈនេះជាវិមោក្ខទី៧។ ភិក្ខុព្រោះកន្លងនេវសញ្ញានាសញ្ញាតនៈដោយប្រការទាំងពួងក៏​ចូលដល់សញ្ញាវេទយិតនិរោធនេះជាវិមោក្ខទី៨។ ឯសាវ័កទាំងឡាយរបស់​តថាគត​ជាច្រើនក៏បានដល់នូវបារមីញាណជាទីបំផុតនៃអភិញ្ញាក្នុវិមោក្ខទាំង​ ៨នោះ។</p>
        <p><a class='ref km' id='km102' href='#km102'>១០២</a>ម្នាលឧទាយិមួយទៀតតថាគតបានសំដែងបដិបទាដល់សាវ័កទាំង​ឡាយដែលជាហេតុឲ្យពួកសាវ័ករបស់តថាគតបានប្រតិបត្តិហើយចំរើននូវ​អភិភាយតនៈ(១) ៨​ ប្រការ។ អភិភាយតនៈ៨ប្រការគឺបុគ្គលពួកខ្លះមានសេចកី្ដសំគាល់នូវរូបខាងក្នុងឃើញរូបខាងក្រៅដែលជារូបបន្តិចមានពណ៌ល្អឬពណ៌​អាក្រក់គ្របសង្គត់នូវរូបទាំងនោះហើយមានសេចកី្ដសំគាល់យ៉ាងនេះថាអាត្មាអញ​ដឹងអាត្មាអញឃើញដូច្នេះនេះជាអភិភាយតនៈទី១។ បុគ្គលពួកខ្លះមានសេចកី្ដ​សំគាល់រូបខាងក្នុងឃើញរូបខាងក្រៅដែលជារូបធំប្រមាណមិនបានមានពណ៌ល្អ​ឬពណ៌អាក្រក់គ្របសង្កត់រូបទាំងនោះហើយមានសេចកី្ដសំគាល់យ៉ាងនេះថាអត្មា​អញដឹងអាត្មាអញឃើញដូច្នេះនេះជាអភិកាយតនៈទី ២ ។ បុគ្គលពួកខ្លះ មិនមានសេចក្តីសំ គាល់ក្នុងរូបខាងក្នុង ឃើញរូបខាងក្រៅដែលជារូបតិចតួច មានពណ៌ល្អឬពណ៌អាក្រ ក់ គ្របសង្គត់នូវរូបទាំងនោះ ហើយមានសេចក្តីសំគាល់យ៉ាងនេះថា អាត្មាអញដឹង អាត្មាអញឃើញដូច្នេះ នេះជាអភិកាយតនៈ ទី ៣ ។ បុគ្គលពួកខ្លះ មិនមានសេចក្តី សំគាល់រូបខាងក្នុង ឃើញរូបខាងក្រៅ ដែលជារូបធំប្រមាណមិនបាន ក៍គ្របសង្គត់ នូវរូបទាំងនោះហើយមានសេចក្តីសំគាល់យ៉ាងនេះថា អាត្មាអញដឹង អាត្មាអញឃើ ញដូច្នេះ នេះជាអភិកាយតនៈ ទី ៤ ។ បុគ្គលពួកខ្លះ មិនមានសេចក្តីសំគាល់រូបខាង ក្នុង ឃើញរូបខាងក្រៅ ដែលជារូបខៀវ មានពណ៌ខៀវ ជាទីចង្អុលបង្ហាញថា រូបនេះ មានពណ៌ខៀវ មានពន្លឺខៀវ ។ ដូចជាផ្កាត្រកៀក ជាបុប្ឆជាតិខៀវ មានពណ៌ខៀវ ជា ទីចង្អុលបង្ហាញថា ផ្កានេះមានពណ៌ខៀវ មានពន្លឺខៀវ ពុំនោះសោតដូចសំពត់កើត ក្នុងក្រុងពារាណសីនោះ រលីងរលើបទាំងពីរខាង ជាសំពត់ខៀវ មានពណ៌ខៀវ ជាទី ចង្អុលបង្ហាញថា សំពត់នេះមានពណ៌ខៀវ មានពន្លឺខៀវ សេចក្តីទាំងនេះមានឧបមា យ៉ាងណាមិញ មានឧបមេយ្យដូចបុគ្គលពួកខ្លះមិនមានសេចក្តីសំគាល់រូប​ខាងក្នុង ឃើញរូបខាងក្រៅ ដែលជារូបខៀវមានពណ៌ខៀវ ជាទីចង្អុលបង្ហាញថា រូបនេះមាន ពណ៌ខៀវ មានពន្លឺខៀវ គ្របសង្គត់នូវរូបទាំងនោះ ហើយមានសេចក្តីសំគាល់យ៉ាង នេះថា អាត្មាអញដឹង អាត្មាអញឃើញដូច្នេះ នេះជាអភិកាយតនៈ ទី ៥ ។ បុគ្គលពួ កខ្លះ មិនមានសេចក្តីសំគាល់រូបខាងក្នុង ឃើញរូបខាងក្រៅជារូបលឿង មានពណ៌ លឿង ជាទីចង្អុលបង្ហាញថា រូបនេះមានពណ៌លឿង មានពន្លឺលឿង ។ ដូចផ្កាកណ្ណិ ការ ជាបុប្ឆជាតិលឿង មានពណ៌លឿង ជាទីចង្អុលបង្ហាញថា ផ្កានេះមានពណ៌លឿ ង មានពន្លឺលឿង ពុំនោះសោតដូចសំពត់កើតក្នុងក្រុងពារាណសីនោះ រលីងរលើប ទាំងពីរខាង ជាសំពត់លឿង មានពណ៌លឿង ជាទីចង្អុលបង្ហាញថា សំពត់នេះមាន ពណ៌លឿង មានពន្លឺលឿង សេចក្តីនេះមានឧបមាដូចម្តេចមិញ មានឧបមេយ្យដូច បុគ្គលពួកខ្លះ មិនមានសេចក្តីសំគាល់រូបខាងក្រៅ ដែលជារូបលឿង មានពណ៌លឿ ង ជាទីចង្អុលបង្ហាញថា រូបនេះមានពណ៌លឿង មានពន្លឺលឿង គ្របសង្កត់នូវរូបទាំ ងនោះ ហើយមានសេចក្តីសំគាល់យ៉ាងនេះថា អាត្មាអញដឹង អាត្មាអញឃើញដូច្នេះ នេះជាអភិកាយតនៈទី ៦ ។ បុគ្គលពួកខ្លះ មិនមានសេចក្តីសំគាល់រូបខាងក្នុង ឃើញ រូ បខាងក្រៅដែលជារូបក្រហម មានពណ៌ក្រហម ជាទីចង្អុលបង្ហាញថា រូបនេះមាន​ពណ៌ក្រហម មានពន្លឺក្រហម ។ ដូចជាផ្កាច្បារជាផ្កាក្រហមមាន​ពណ៌ក្រហម ជាទី​ចង្អុលបង្ហាញថា មានពណ៌ក្រហមមានពន្លឺក្រហម ពុំនោះសោត ដូចសំពត់កើតក្នុង​ក្រុងពារាណសីនោះមានសាច់រលីងទាំងពីរខាង ជាសំពត់ក្រហម មានពណ៌ក្រហម​ជាទីចង្អុលបង្ហាញថា សំពត់នេះ មានពណ៌ក្រហម មានពន្លឺក្រហមសេចកី្ដនេះមាន​ ​ឧបមាដូចម្ដេចមិញ មានឧបមេយ្យដូចបុគ្គលពួកខ្លះ មិនមានសេចកី្ដសំគាល់រូបខាង​ក្នុង ឃើញរូបខាងក្រៅ ដែលជារូបក្រហមមានពណ៌ក្រហម ជាទីចង្អុលបង្ហាញថា ​រូបនេះ មានពណ៌ក្រហមមានពន្លឺក្រហម គ្របសង្កត់នូវរូបទាំងនេះ មានសេចកី្ដសំគាល់​យ៉ាងនេះថា អត្មាអញដឹង អាត្មាអញឃើញ ដូច្នេះ នេះជាអភិភាយយតនៈទី ៧ ។ ​បុគ្គលពួកខ្លះ មិនមានសេចកី្ដសំគាល់រូបខាងក្នុង ឃើញរូបខាងក្រៅ ជារូបស មានពណ៌ស ជាទីចង្អុលបង្ហាញថា រូបនេះមានពណ៌ស មានពន្លឺស ។ ដូចជាផ្កាយព្រឹក ជាផ្កាយស មានពណ៌ស ជាទីចង្អុលចង្ហាញថា ផ្កាយនេះ មានពណ៌ស មានពន្លឺស សេចកី្ដនេះមានឧបមាដូចម្ដេចមិញមានឧបមេយ្យដូចបុគ្គលពួកខ្លះ មិនមានសេចកី្ដ​សំគាល់រូបខាងក្នុង ឃើញរូបខាងក្រៅ ដែលជារូបស មានពណ៌ស ជាទីចង្អុលបង្ហាញថា រូបនេះមានពណ៌ស មានពន្លឺស គ្របសង្កត់នូវរូបទាំងនោះ ហើយមានសេចកី្ដសំគាល់យ៉ាងនេះថា អត្មាអញដឹង អាត្មាអញឃើញ នេះជាអភិភាយតនៈទី ៨ ។ ​ឯសាវ័ករបស់តថាគតជាច្រើន ក៏បានដល់នូវបារមីញាណ ជាទីបំផុតនៃអភិញ្ញា ក្នុង​អភិភាយតនៈទាំងនោះ ។</p>
        <p><a class='ref km' id='km103' href='#km103'>១០៣</a>ម្នាលឧទាយិមួយទៀតតថាគតបានសំដែងបដិបទាដល់សាវ័កទាំង​ឡាយដែលជាហេតុឲ្យពួកសាវ័ករបស់តថាគតបានប្រតិបត្តិហើយចំរើននូវសាវ័ក​នូវដសិណាយតនៈ១០ប្រការ។ ( កសិណាយតនៈទាំង១០នោះគឺ ) បុគ្គលពួកខ្លះស្គាល់ច្បាស់នូវបឋវីកសិណខាងលើ(១)ខាងក្រោម(២)នឹងទទឹង(៣) ជាកសិណតែង​បែបមួយឥតមានលាយឡំ( នឹងកសិណឯទៀត ) មានប្រមាណមិនបាន១បុគ្គល​ពួកខ្លះស្អាល់ច្បាស់នូវអបោកសិណ។បេ។បុគ្គលពួកខ្លះស្គាល់ច្បាស់នូវ​តេជោកសិណ… បុគ្គលពួកខ្លះស្គាល់ច្បាស់នូវវាយោកសិណ… បុគ្គលពួកខ្លះស្គាល់​ច្បាស់នូវនីលកសិណ… បុគ្គលពួកខ្លះស្គាល់ច្បាស់នូវបីតកសិណ…បុគ្គលពួកខ្លះ​ស្គាល់ច្បាស់នូវលោហិតសិណ… បុគ្គលពួកខ្លះស្គាល់ច្បាស់នូវឪទាតកសិណ…​បុគ្គលពួកខ្លះស្គាល់ច្បាស់នូវអាកាសកសិណ…បុគ្គលពួកខ្លះស្គាល់ច្បាស់នូវវិញ្ញា​ណក​សិណខាងលើខាងក្រោមនឹងទទឹងជាកសិណតែងបែបមួយឥតមាន​លាយឡំ ( នឹងកសិណឯទៀត )ប្រមាណមិនបាន១។ ឯសាវ័កទាំងឡាយរបស់តថា​គតជាច្រើនក៏បានដល់នូវបារមីញាណជាទីបំផុតនៃអភិញ្ញាក្នុងកសិណាតនៈទាំង​១០នោះ។</p>
        <p><a class='ref km' id='km104' href='#km104'>១០៤</a>ម្នាលឧទាយិមួយទៀតតថាគតបានសំដែបដិទាដល់សាវ័កទាំង​ឡាយដែលជាហេតុឲ្យពួកសាវ័ករបស់តថាគតបានប្រតីបត្តិហើយចំរើនឈានទាំង​៤ប្រការ។ ម្នាលឧទាយិភិក្ខុក្នុងសាសនានេះស្ងាត់ហើយចាកកាមទាំងឡាយស្ងាត់​ហើយចាកធម៌ទាំងឡាយជាអកុសលបានចូលបឋមជ្ឈានប្រកបដោយវិតក្កៈនឹង​វិចារៈមានបីតិនឹងសុខដែលកើតអំពីសេចកី្ដស្ងប់ស្ងាត់ភិក្ខុនោះញុំាងកាយនេះឯង ​ឲ្យជ្រួតជ្រាប​ ជោកជាំផ្សព្វផ្សាយដោយបីតិនឹងសុខដែលកើតអំពីសេចកី្ដស្ងប់ស្ងាត់ប្រទេសបនិ្ដចបន្តួចនៃកាយទាំងអស់របស់ភិក្ខុនោះសុទ្ធតែពាល់ត្រូវដោយបីតិនឹង​សុខដែលកើតអំពីសេចកី្ដស្ងប់ស្ងាត់។ ម្នាលឧទាយិដូចជាងកាត់សក់កី្ដកូនសិស្ស​របស់នាយជាងកាត់សក់កី្ដដែលឈ្លាសវៃដាក់លំអិតសំរាប់ងូតទៅក្នុង​លោហភាជន៍(១) ហើយយកទឹកប្រស់ព្រំបាច់ពូតឲ្យជាដុំឯដុំលំអិតសំរាប់ងូតនោះ​ ជ្រួតជ្រាបស្អិតដោយទឹកជោកជាំស្អិតដោយទឹកសើមស្អិតដោយទឹកទាំងខាងក្នុងនឹងខាងក្រៅទាំងមិនហូរចេញអំពីគ្នាផងសេចកី្ដនេះមានឧបមាយ៉ាងណាម្នាល​ឧទាយិភិក្ខុញុំាងកាយឲ្យជ្រួតជ្រាបជោកជាំបរិបូណ៌ផ្សព្វផ្សាយដោយបីតិនឹងសុខដែលកើតអំពីសេចកី្ដស្ងប់ស្ងាត់ប្រទេសបន្តិចបន្តួចនៃកាយទាំងអស់របស់ភិក្ខុនោះសុទ្ធតែពាល់ត្រូវដោយបីតិនឹងសុខដែលកើតអំពីសេចកី្ដស្ងប់ស្ងាត់មានឧបមេយ្យ​ដូចច្នោះឯង។</p>
        <p><a class='ref km' id='km105' href='#km105'>១០៥</a>ម្នាលឧទាយិទៀតភិក្ខុព្រោះរម្ងាប់នូវវិតក្ភៈនឹងវិចារៈ។បេ។បានចូលទុតិយជ្ឈានភិក្ខុនោះញុំាងកាយនេះឯងឲ្យជ្រួតជ្រាបជោកជាំបរិបូណ៌បរិបូណ៌ផ្សព្វផ្សាយដោយបីតិនឹងសុខដែលកើតអំពីសមាធិគឺបឋមជ្ឈានប្រទេសបន្តិចបន្តួចនៃកាយទាំងអស់របស់ភិក្ខុនោះសុទ្ធតែពាល់ត្រូវដោយបីតិនឹងសុខដែលកើតអំពីសមាធិ។ ម្នាលឧទាយិដូចជាអន្លង់ទឹកដ៍ជ្រៅមានទឹកជោរឡើងខាងក្នុងមិនមានផ្លូវទឹកអំពីទិសខាងកើតនៃអន្លង់នោះទេមិនមានផ្លូវទឹកអំពីទិសខាងលិចទេមិនមានផ្លូវទឹកអំពីទិសខាងជើងទេមិនមានផ្លូវទឹកអំពីទិសខាងត្បូងទេភ្លៀងសោកក៍មិនបង្ហូរនូវទទឹកដោយល្អម្តងៗមានតែទទឹកដ៍ត្រជាក់ជោរចេញអំពីអន្លង់ទឹកនោះញ៉ាំងអន្លង់ទឹកនោះឯង ឲ្យជ្រួតជ្រាប ជោកជាំ បរិបូណ៌ ផ្សព្វផ្សាយ ដោយទឹកត្រជា ក់ ប្រទេសបន្តិចបន្តួចនៃអន្លង់ទឹកនោះទាំងអស់ សុទ្ធតែជ្រួតជ្រាបដោយទឹកត្រជាក់ សេចក្តីនេះមានឧបមាយ៉ាងណា ម្នាលឧទាយិ ភិក្ខុញ៉ាំងកាយនេះឯងឲ្យជ្រួតជ្រាប ជោកជាំ បរិបូណ៌ ផ្សព្វផ្សាយ ដោយបីតិនឹងសុខដែលកើតអំពីសមាធិគឺបឋមជ្ឈាន ប្រទេសបន្តិចបន្តួចនៃកាយទាំងអស់របស់ភិក្ខុនោះ សុទ្ធតែពាល់ត្រូវដោយបីតិនឹងសុខ ដែលកើតអំពីសមាធិក៍មានឧបមេយ្យយ៉ាងនោះដែរ ។</p>
        <p><a class='ref km' id='km106' href='#km106'>១០៦</a>ម្នាលឧទាយិមួយទៀតភិក្ខុព្រោះប្រាសចាកបីតិផង។បេ។ចូលតតិយជ្ឈានភិក្ខុនោះញ៉ាំងកាយនេះឯងឲ្យជ្រួតជ្រាបជោកជាំបរិបូណ៌ផ្សព្វផ្សាយដោយសេចក្តីសុខដែលគ្មានបីតិប្រទេសបន្តិចបន្តួចនៃកាយទាំងអស់របស់ភិក្ខុនោះសុទ្ធតែពាល់ត្រូវដោយសេចក្តីសុខដែលគ្មានបីតិ។ ម្នាលឧទាយិដូចជាផ្កាជលជាតពួកខ្លះគឺផ្កាព្រលិតក្តីផ្កាឈូកក្រហមក្តីផ្កាឈូកសក្តីក្នុងគុម្ពនៃព្រលិតក្តីក្នុងគុម្ពនៃឈូកក្រហមក្តីក្នុងគុម្ពនៃឈូកសក្តីតែងកើតឡើងក្នុងទឹកចំរើនឡើងក្នុងទឹកលូតលាស់ឡើងតាមទឹកលិចនៅខាងក្នុងទឹកដែលទឹកកំពុងចិញ្ខឹមនៅឡើយពួកជលជាតទាំងនោះរមែងជ្រួតជ្រាបជោកជាំបរិបូណ៌ផ្សព្វផ្សាយដោយទឹកនោះរហូតដល់ចុងរហូតដល់គល់ប្រទេសបន្តិចបន្តួចនៃផ្កាព្រលិតផ្កាឈូកក្រហមក្តីផ្កាឈូកសក្តីទាំងអស់សុទ្ធតែពាល់ត្រូវដោយទឹកនោះសេចក្តីនេះមានឧបមាយ៉ាងណាមិញម្នាលឧទាយិភិក្ខុញ៉ាំងកាយនេះឯងឲ្យជ្រួតជ្រាបជោកជាំបរិបូណ៌ផ្សព្វផ្សាយដោយសេចក្តីសុខដែលគ្មានបីតិប្រទេសបន្តិចបន្តួចនៃកាយទាំងអស់របស់ភិក្ខុនោះសុទ្ធតែពាល់ត្រូវដោយសេចក្តីសុខដែលគ្មានបីតិមានឧបមេយ្យយ៉ាងនោះដែរ។</p>
        <p><a class='ref km' id='km107' href='#km107'>១០៧</a>ម្នាលឧទាយិមួយទៀតភិក្ខុព្រោះលះបង់សេចក្តីសុខផង​។បេ។ចូលចតុត្ថជ្ឈានភិក្ខុនោះអង្គុយផ្សាយទៅកាន់កាយនេះឯងដោយចិត្តបរិសុទ្ធផូរផង់ប្រទេសបន្តិចបន្តួចនៃកាយទាំងអស់របស់ភិក្ខុនោះសុទ្ធតែពាល់ត្រូវដោយចិត្តបរិសុទ្ធផូរផង់។ ម្នាលឧទាយិដូចជាបុរសអង្គុយទទូរក្បាលដោយសំពត់សប្រទេសបន្តិចបន្តួចនៃកាយទាំងអស់របស់បុរសនោះសុទ្ធតែប៉ះពាល់ដោយសំពត់សសេចក្តីនេះមានឧបមាយ៉ាងណាមិញម្នាលឧទាយិភិក្ខុអង្គុយផ្សាយទៅកាន់កាយនេះឯងដោយចិត្តដ៍បរិសុទ្ធផូរផង់ប្រទេសបន្តិចបន្តួចនៃកាយទាំងអស់របស់ភិក្ខុនោះសុទ្ធតែពាល់ត្រូវដោយចិត្តដ៍បរិសុទ្ធផូរផង់មានឧបមេយ្យយ៉ាងនោះដែរ។ ពួកសវ័ករបស់តថា​គតជាច្រើនក៏បានដល់នូវបារមីញាណជាទិបំផុតនៃអភិញ្ញាក្នុងឈានទាំង៤នោះ​ ។</p>
        <p><a class='ref km' id='km108' href='#km108'>១០៨</a>ម្នាលឧទាយិមួយទៀតតថាគតបានសំដែងបដិបទាដល់សាវ័ទាំង​ឡាយដែលជាហេតុឲ្យពួកសាវ័ករបស់តថាគតបានប្រតិបតិ្តហើយកំណត់ដឹងយ៉ាង​នេះថារាងកាយរបស់អាត្មាអញនេះឯងមានរូបប្រកបដោយមហាភូតរូបទាំង៤កើត​អំពីមាតាបិតាចំរើនដោយបាយនឹងនំជាសភាវ.មិនទៀតទាត់មិនឋិតថេរមានការ​ដុតខាត់បំបាត់ក្លិនអាក្រក់គក់ប្របាច់ឬចាប់នួត​ បែកធ្លាយខ្ចាត់ខ្ចាយទៅជាធម្មតា​ឯ​វិញ្ញាណរបស់អាត្មាអញនេះសោតក៏អាស្រ័យនៅនឹងរាងកាយនេះជាចំពាក់នៅនឹង​រាងកាយនេះឯង។ ម្នាលឧទាយិដូចជាកែវពៃទូរ្យដែលល្អស្អាតមានជាតិដ៏បរិសុទ្ធមានជ្រុង៨ដែលបុគ្គលឆ្នៃហើយដោយប្រពៃគឺបាននិាយកជាតិចថ្មនឹងក្រួសចេញ​អស់ហើយមានសម្បុរភ្លឺថា្លយ៉ាងវិសេសបរិបូណ៌ដោយអាការទាំងពួងមានដុសលាង​ជាដើមទើបបុរសនោះយកចេសខៀវកី្ដលឿងកី្ដក្រហមកី្ដសសុទ្ធកី្ដសភ្លាវកី្ដទៅ​ដោតក្នុងកែវនោះបុរសមានភ្នែកភ្លឺដាក់កែវនោះក្នុងដៃហើយពិចារណាមើលក៏​ស្គាល់ច្បាស់ថានេះឯងជាកែវពៃទូរ្យល្អស្អាតមានជាតិបរិសុទ្ធមានជ្រុង៨ដែលគេ​ឆ្នៃហើយដោយប្រពៃមានសម្បុរភ្លឺថ្លាយ៉ាងវិសេសបរិបូណ៌ដោយអាការទាំងពួងនេះជាចេសដែលមានសម្បុរខៀវឬលឿងក្រហមសសុទ្ធឬសភ្លាវដែលគេដោតទៅ​ក្នុងកែវនោះយ៉ាងណាមិញម្នាលឧទាយិតថាគតបានសំដែងបដិបទាដល់សាវ័ក​ទាំងឡាយដែលជាហេតុឲ្យពួកសាវ័ករបស់តថាគតបានប្រតិបតិ្តហើយដឹងច្បាស់​យ៉ាងនេះថារាងកាយរបស់អាត្មាអញនេះឯងមានរូបប្រកបដោយមហាភូតរូបទាំង​៤កើតអំពីមាតាបិតាចំរើនដោយបាយនឹងនំជាសភាវមិនទៀតទាត់មិនឋិតថេរមានការដុសខាត់បំបាត់ក្លិនអាក្រក់គក់ច្របាច់ឬចាប់នួតបែកធ្លាយខ្ចាត់ខ្ចាយទៅជា​ធម្មតាឯវិញ្ញាណរបស់អាត្មាអញនេះកឺអាស្រ័យនៅនឹងរាងកាយនេះជាប់ចំពាក់នៅ​នឹងរាងកាយនេះក៏យ៉ាងនោះដែរ។ ពួកសាវ័ករបស់តថាគតជាច្រើនក៏បានដល់នូវ​បារមីញាណជាទីបំផុតនៃអភញ្ញាក្នុងធម៌នោះ។</p>
        <p><a class='ref km' id='km109' href='#km109'>១០៩</a>ម្នាលឧទាយិមួតទៀតតថាគតបានសំដែងបដិបទាដល់សាវ័កទាំង​ឡាយដែលជាហេតុឲ្យពួកសាវ័ករបស់តថាគតបានប្រតិបតិ្តហើយនិម្មិតនូវកាយ​ដទែចេញេអំពីកាយនេះឲ្យជាកាយមានរូបជាកាយសម្រេចអំពីចិត្តមានអវយវៈតូច​ធំសត្វគ្រប់មានឥន្ទ្រិយមិនវិកលខូចខាត។ ដូចបុរសដកហូតបណ្តូលស្មៅយាប្លង​ចេញអំពីដើមស្មៅនោះបុរសនោះក៏យល់ច្បាស់យ៉ាងនេះថានេះជាបណ្តូលនេះជា​ស្មៅយាប្លងស្មៅយាប្លងផ្សេងបណ្តូលផ្សេងនេះជាបណ្តូលដែលអញដកចេញអំពី​ស្មៅយាប្លងនេះឯងម្នាលឧទាយិពុំនោះសោតដូចជាបុរសហូតដាវចេញអំពីស្រោមបុរសនោះក៏យល់ច្បាស់យ៉ាងនេះថានេះដាវនេះស្រោមដាវផ្សេងស្រោមផ្សេងនេះជាដាវដែលអញហូតចេញអំពីស្រោមនេះឯងម្នាលឧទាយិពុំនោះសោតដូច​បុរសដកពស់ចេញអំពីស្រោមបុរសក៏យល់ច្បាស់យ៉ាងនេះថានេះពស់នេះស្រោមពស់ផ្សេងស្រោមផ្សេងនេះពស់ដែលអញហូតចេញអំពីស្រោមនេះឯងសេចក្តីនេះ​មានឧបមាយ៉ាងណាមិញម្នាលឧទាយិតថាគតបានសំដែងបដិបទាដល់សាវ័កទាំង​ឡាយដែលជាហេតុឲ្យពួកសាវ័ករបស់តថាគតបានប្រតិបត្តិហើយនិម្មិតកាយដទៃ​ចេញអំពីកាយនេះឲ្យជាកាយមានរូបជាកាយសម្រេចអំពីចិត្តមានអវយវៈតូចធំ​សព្វគ្រប់មានឥន្រ្ទិយមិនវិកលខូចខាតមានឧបមេយ្យដូច្នោះឯង។ ឯពួកសាវ័ក​របស់តថាគតជាច្រើនក៏បានដល់នូវបារមីញាណជាទីបំផុតនៃអភិញ្ញាណក្នុងធម៌​នោះ។</p>
        <p><a class='ref km' id='km110' href='#km110'>១១០</a>ម្នាលឧទាយិមួយទៀតតថាគតបានសំដែងបដិបទាដល់សាវ័កទាំង​ឡាយដែលជាហេតុឲ្យពួកសាវ័ករបស់តថាគតបានប្រតិបត្តិ​ ហើយតាក់តែងឬ​សំដែង​​​ឫទ្ធិបានច្រើនប្រការគឺកាយតែមួយធ្វើឲ្យជាកាយច្រើនក៏បានឬកាយច្រើន​ធ្វើឲ្យត្រឡប់ទៅជាកាយតែមួយវិញក៏បានធ្វើអាវិភាវបាដិហាយ៍ក៏បានធ្វើ​តិរោភាវបា​ដិហារិយ៍​​​ក៏បានជ្រែកចេញទៅជញ្ជាំងក្រៅកំពែងក្រៅភ្នំក៏បានដូចគេ​ដើរលើអាកាស។ មុជងើបក្នុងផែនដីដូចក្នុងទឹកក៏បាន។ ដើរលើទឹកឥតមានបែក​ធ្លាយដូចដើរលើផែនដីក៏បាន។ អណ្តែតទៅលើអាកាសទាំងភ្នែនដូចសកុណបក្សី​ក៏បាន។ យកដៃទៅស្ទាបអង្អែលព្រះចន្ទ្រព្រះអាទិត្យទាំងនេះដែលមានឫទ្ធិធំមាន​អានុភាពធំយ៉ាងនេះក៏បានញុំាងអំណាចឲ្យប្រព្រឹត្តទៅរហូតដល់ព្រហ្មលោកទាំង​កាយក៏បាន។ ម្នាលឧទាយិដូចជាស្មូនឆ្នាំងឬកូនសិស្សរបស់ស្មួនឆ្នាំងដែលឈ្លាស​ប្រសប់ទោះប្រាថ្នានឹងរចនាភាជន៍ណាៗដោយដីដែលបានធ្វើបរិកម្មល្អហើយក៏​អាចនឹងធ្វើភាជន៍នោះៗឲ្យសម្រេចបានម្នាលឧទាយិពុំនោះដូចជាជាងភ្លុកក្តីកូន​សិស្សរបស់ជាងភ្លុកក្តីដែលឈ្លាសប្រសប់ទោះប្រាថ្នានឹងរចនាភ្លុកណាៗដោយភ្លុកដែលធ្វើបរិកម្ម​ល្អហើយក៏អាចនឹងរចនាភ្លុកនោះៗឲ្យសម្រេចបានម្នាលឧទាយិពុំនោះសោតដូច​ជាងមាសក្តីកូនសិស្សរបស់ជាងមាសក្តីដែលឈ្លាសប្រសប់ទោះប្រាថ្នានឹងរចនា​មាសណាៗដោយមាសដែលធ្វើបរិកម្មល្អហើយក៏អាចនឹងរចនាមាសនោះៗឲ្យ​សម្រេចបានសេចក្តីទាំងនេះមានឧបមាយ៉ាងណាមិញម្នាលឧទាយិតថាគតបាន​សំដែងបដិបទាល់សាវ័កទាំងឡាយដែលជាហេតុឲ្យពួកសាវ័ករបស់តថាគតបាន​ប្រតិបត្តិហើយសំដែងឫទ្ធិបានច្រើនប្រការគឺកាយតែមួយធ្វើឲ្យទៅជាកាយក៏បានឬកាយច្រើនធ្វើឲ្យត្រឡប់ទៅជាកាយតែមួយវិញក៏បានធ្វើអាវិភាវបាដិហារិយ៍ក៏​បាន​ធ្វើតិរោភាវបាដិហារិយ៍ក៏បានជ្រែកចេញទៅខាងក្រៅជញ្ជាំងក្រៅកំពែងក្រៅភ្នំក៏​បានដូចគេដើរទៅលើអាកាស។ មុជងើបក្នុងផែនដីដូចក្នុងទឹកក៏បាន។ ដើរលើទឹក​ឥតមានបែកធ្លាយដូចដើរលើផែនដីក៏បាន។ អណ្តែតទៅលើអាកាសទាំងភ្នែនដូច​សគុណបក្សីក៏បាន។ យកដៃទៅស្ទាបអង្អែលនូវព្រះអាទិត្យទាំងនេះដែលមានឫទ្ធិ​ធំមានអានុភាពធំយ៉ាងនេះក៏បានញុំាងអំណាចឲ្យប្រព្រឹត្តទៅរហូតដល់ព្រហ្ម-​លោកទាំងកាយក៏បានមានឧបមេយ្យដូច្នោះឯង។ ពួកសាវ័ករបស់តថាគតជាច្រើនក៏បានដល់នូវបារមីញាណជាទីបំផុតនៃអភិញ្ញក្នុងធម៌នោះ។</p>
        <p><a class='ref km' id='km111' href='#km111'>១១១</a>ម្នាលឧទាយិមួយទៀតតថាគតបានសំដែងបដិបទាដល់សាវ័កទាំង​ឡាយដែលជាហេតុឲ្យពួកសាវ័ករបស់តថាគតបានប្រតិបត្តិហើយមានត្រចៀកទិព្វ​ដ៏បរិសុទ្ធកន្លងហួសត្រចៀកមនុស្សធម្មតារមែងឮសម្លេងពីរប្រការទាំងសម្លេងទិព្វទាំងសម្លេងមនុស្សទាំងឆ្ងាយទាំងជិត។ ម្នាលឧទាយិដូចបុរសអ្នកផ្លុំស័ង្ខមាន​កំឡាំងអាចញុំាងសម្លេងស័ង្ខឲ្យលាន់ឮទៅក្នុងទិសទាំង៤ឲ្យអ្នកផងដឹងបានដោយ​មិនលំបាកយ៉ាងណាមិញម្នាលឧទាយិតថាគតបានសម្លេងបដិបទាដល់សាវ័កទាំង​ឡាយដែលជាហេតុឲ្យពួកសាវ័ករបស់តថាគតបានប្រតិបត្តិហើយមានត្រចៀក​ទិព្វ​ដ៏បរិសុទ្ធកន្លងហួសត្រចៀកមនុស្សធម្មតារមែងឮសម្លេងពីរប្រការទាំងសម្លេងទិព្វទាំងសម្លេងមនុស្សទាំងឆ្ងាយទាំងជិតក៏យ៉ាងនោះដែរ។ ឯពួកសាវ័ករបស់តថាគត​ជាច្រើនក៏បានដល់នូវបារមីញាណជាទីបំផុតនៃអភិញ្ញាក្នុងធម៌នោះ។</p>
        <p><a class='ref km' id='km112' href='#km112'>១១២</a>ម្នាលឧទាយិមួយទៀត​ តថាគតបានសំដែងបដិបទាដល់សាវ័កទាំង​ឡាយដែលជាហេតុឲ្យពួកសាវ័ករបស់តថាគតប្រតិបត្តិហើយអាចកំណត់ដឹងនូវ​ចិត្ត​ដោយចិត្តរបស់សត្វដទៃបុគ្គលដទៃចិត្តដែលប្រកបដោយរាគៈក៏ដឹងថាចិត្តប្រកប​ដោយរាគៈចិត្តដែលប្រាសចាករាគៈក៏ដឹងថាចិត្តប្រាសចាករាគៈចិត្តដែលប្រកប​ដោយទោសៈ​ ក៏ដឹងថាចិត្តប្រាសចាកទោសៈចិត្តដែលប្រកបដោយមោហៈក៏ដឹងថា​ចិត្តប្រាសចាកទោសៈចិត្តដែលប្រកបដោយមោហៈក៏ដឹងថាចិត្តប្រកបដោយមោហៈ​ចិត្តដែលប្រាសចាកមោហៈក៏ដឹងថាចិត្តប្រាសចាកមោហៈចិត្តដែលមានអារម្មណ៍​មូលក៏ដឹងថាចិត្តមានអារម្មណ៍មូលចិត្តដែលរាយមាយក៏ដឹងថាចិត្តរាយមាយចិត្ត​ដែលជាមហគ្គតៈគឺរូបាវចរនឹងអរូបាវចរក៏ដឹងថាចិត្តជាមហគ្គតៈចិត្តដែលមិនមែន​ជាមហគ្គតៈក៏ដឹងថាចិត្តមិនមែនជាមហគ្គតៈចិត្តដែលជាសឧត្តរៈគឺលោកិយចិត្តក៏ដឹងថាចិត្តជាសឧត្តរៈចិត្តដែលជាអនុត្តរៈគឺលោកុត្តរចិត្តក៏ដឹងថាចិត្តជាអនុត្តរៈចិត្តដែលតាំងមាំក៏ដឹងថាចិត្តតាំងមាំចិត្តដែលមិនតាំងមាំក៏ដឹងថាចិត្តមិនតាំងមាំចិត្ត​ដែលរួចស្រឡះចាកកិលេសសាសវៈក៏ដឹងថាចិត្តរួចស្រឡះចាកកិលេសសាសវៈចិត្ត​ដែលមិនបានរួចស្រឡះក៏ដឹងថាចិត្តមិនបានរួចស្រឡះ។ ម្នលឧទាយិដូចស្រ្តីក្តីបុរសក្តីដែលនៅក្មេងពេញក្រមុំពេញកំឡោះកំពុងចូលចិត្តនិងការប្រដាប់ស្អិត​ស្អាងកាយឆ្លុះមើលស្រមោលមុខរបស់ខ្លួនក្នុងផ្ទៃកញ្ចាក់ដែលបរិសុទ្ធផូរផង់ក្តីក្នុងភាជន៍ទឹកដែលថ្លាល្អក្តីបើមុខប្រកបដោយទោស (មានប្រជ្រុយដំបៅមុននឹង​បូសជាដើម) ក្តីក៏ដឹងថាមុខប្រកបដោយទោសបើមុខឥតមានទោសក្តីក៏ដឹងថាមុខ​ឥតមានទោសយ៉ាងណាមិញម្នាលឧទាយិតថាគតបានសំដដែងបដិបទាល់សាវ័ក​ទាំងឡាយដែលជាហេតុឲ្យពួកសាវ័ករបស់តថាគតបានប្រតិបត្តិហើយកំណត់ដឹង​ចិត្តដោយចិត្តរបស់សត្វដទៃបុគ្គលដទៃចិត្តដែលប្រកបដោយរាគៈក៏ដឹងថាចិត្ត​ប្រកបដោយរាគៈចិត្តដែលប្រាសចាករាគៈក៏ដឹងថាចិត្តប្រាសចាករាគៈចិត្តដែល​ប្រកបដោយទោសៈក៏ដឹងថាចិត្តប្រកបដោយទោសៈចិត្តដែលប្រាសចាកទោសៈក៏ដឹងថាចិត្តប្រាសចាកទោសៈចិត្តដែលប្រកបដោយមោហៈ…ចិត្តដែលមាន​អារម្មណ៍រាយមាយ….ចិត្តដែលជាមហគ្គតៈ…ចិត្តដែលមិនមែនជាមហគ្គតៈ,ចិត្តដែល​ជាសឧត្តរៈ…ចិត្តដែលជាអនុត្តរៈ…ចិត្តដែលតាំងមាំ…ចិត្តដែលមិនតាំងមាំ…ចិត្ត​ដែល​រួចស្រឡះ…ចិត្តដែលមិនរួចស្រឡះ…ក៏ដឹងថាចិត្តមិនរួចស្រឡះក៏ដូច្នោះឯង។ ឯពួក​សាវ័ករបស់តថាគតជាច្រើនក៏បានដល់នូវបារមីញាណជាទីបំផុតនៃអភិញ្ញាក្នុងធម៌​នោះ។</p>
        <p><a class='ref km' id='km113' href='#km113'>១១៣</a>ម្នាលឧទាយិមួយទៀតតថាគតបានសំដែងបដិបទាដល់សាវ័កទាំង​ឡាយដែលជាហេតុឲ្យពួកសាវ័ករបស់តថាគតបានប្រតិបត្តិហើយរឭកឃើញនូវ​បុព្វេនិវាស (លំដាប់ខន្ធដែលសត្វអាស្រ័យនូវក្នុងកាលមុន) គឺរឭកឃើញបាន១ជាតិ​ខ្លះ២ជាតិខ្លះ៣ជាតិខ្លះ៤ជាតិខ្លះ៥ជាតិខ្លះ១០ជាតិខ្លះ២០ជាតិខ្លះ៣០ជាតិ​ខ្លះ៤០ជាតិខ្លះ៥០ជាតិខ្លះ១០០ជាតិខ្លះ១០០០ជាតិខ្លះ១០០.០០០ជាតិខ្លះរឭកឃើញនូវសំវដ្តកប្បជាច្រើនខ្លះវិវដ្តកប្បច្រើនខ្លះនិងសំវដ្តកប្បជាច្រើនខ្លះថាអាត្មាអញបានកើតក្នុងទីឯណោះមានឈ្មោះយ៉ាងនោះមានគោត្រយ៉ាងនោះមាន​វណ្ណៈយ៉ាងនោះមានអាហារយ៉ាងនោះទទួលសុខនិងទុក្ខយ៉ាងនោះមានកំណត់​អាយុប៉ុណ្ណោះលុះអាត្មាអញច្យុតអំពីទីនោះហើយក៏ទៅកើតក្នុងទីឯនោះទៀតលុះអាត្មាអញបានទៅកើតក្នុងទីនោះហើយក៏មានឈ្មោះយ៉ាងនោះ​ មានគោត្រកូល​យ៉ាងនោះមានវណ្ណៈយ៉ាងនោះមានអាហារយ៉ាងនោះទទួលសុខនិងទុក្ខយ៉ាងនោះមានកំណត់អាយុប៉ុណ្ណោះលុះអាត្មាអញចុះអំពីទីនោះហើយទើបបានមកកើតក្នុង​ទីនោះ។ ពួកសាវ័ករឭកឃើញនូវបុព្វេនិវាសមានប្រការដ៏ច្រើនព្រមទាំងអាការ (រូបនិងអាហារជាដើម) ព្រមទាំងឧទ្ទេស (ឈ្មោះនិងគោត្រកូល) ដោយប្រការដូច្នេះ។ ម្នាលឧទាយិដូចជាបុរសចេញអំពីស្រុករបស់ខ្លួនហើយទៅកាន់ស្រុកដទៃលុះចេញអំពីស្រុកនោះហើយទៅស្រុកដទៃទៀតបុរសនោះលុះចេញអំពីស្រុកនោះ​ហើយត្រឡប់មកកាន់ស្រុកខ្លួនដដែលវិញបុរសនោះតែងដឹងយ៉ាងនេះថាអាត្មា​អញបានចេញអំពីស្រុករបស់ខ្លួនហើយមកដល់ស្រុកឯណោះកាលនៅក្នុងស្រុក​នោះអាត្មាអញឈរយ៉ាងនោះអង្គុយយ៉ាងនោះនិយាយយ៉ាងនោះនៅស្ងៀមយ៉ាង​នោះលុះចេញអំពីស្រុកនោះហើយបានមកដល់ស្រុកឯណោះទៀតកាលដែលនៅ​ក្នុងស្រុកនោះឯងអាត្មាអញបានឈរយ៉ាងនោះអង្គុយយ៉ាងនោះនិយាយយ៉ាង​នោះនៅស្ងៀមយ៉ាងនោះអាត្មាអញនោះលុះចេញអំពីស្រុកនោះហើយទើបបាន​ត្រឡប់មកដល់ស្រុករបស់ខ្លួនដដែលយ៉ាងណាមិញម្នាលឧទាយិតថាគតបាន​សំដែងបដិបទាដល់សាវ័កទាំងឡាយដែលជាហេតុឲ្យពួកសាវ័ករបស់តថាគតបានប្រតិបត្តិហើយរឭកឃើញនូវបុព្វេនិវាសគឺរឭកឃើញបាន១ជាតិខ្លះ២ជាតិខ្លះ។ បេ។ ពួកសាវ័ករឭកឃើញនូវបុព្វេនិវាសមានប្រការដ៏ច្រើនព្រមទាំង​អាការព្រមទាំងឧទ្ទេសដោយប្រការដូច្នេះយ៉ាងនោះដែរ។ ឯពួកសាវ័ករបស់​តថាគតជាច្រើនក៏បានដល់បារមីញាណជាទីបំផុតនៃអភិញ្ញាក្នុងបដិបទានោះ។</p>
        <p><a class='ref km' id='km114' href='#km114'>១១៤</a>ម្នាលឧទាយិមួយទៀតតថាគតបានសំដែងបដិបទាដល់សាវ័កទាំងឡាយដែលជាហេតុឲ្យពួកសាវ័ករបស់តថាគតបានប្រតិបត្តិហើយបានចក្ខុទិព្វដ៍បរិសុទ្ធកន្លងហួសចក្ខុរបស់មនុស្សធម្មតាបានឃើញនូវពួកសត្វដែលកំពុច្យុតកំពុងកើតជាសត្វថោកទាបខ្លះខ្ពង់ខ្ពស់ខ្លះមានវណ្ណះល្អខ្លះមានវណ្ណះអាក្រក់ខ្លះមានគតិល្អខ្លះមានគតិអាក្រក់ខ្លះកំណត់ដឹងច្បាស់នូវពួកសត្វដែលប្រព្រឹត្តទៅតាមកម្មរបស់ខ្លួនថាអើហ្ន៎សត្វទាំងនេះប្រកបដោយកាយទុច្ចរិតប្រកបដោយវចីទុច្ចរិតប្រកបដោយមនោទុច្ចរិតជាអ្នកតិះដៀលព្រះអរិយបុគ្គលមានសេចក្តីយល់ខុសប្រកាន់នូវអំពើតាមសេចក្តីយល់ខុសសត្វទាំងនោះលុះបែកធ្លាយរាងកាយបន្ទាប់អំពីសេចក្តីស្លាប់ក៍រមែងទៅកើតក្នុងកំណើតសត្វតិរច្ឆានប្រេតអសុរកាយនឹងនរកអើហ្ន៎ចំណែកសត្វពួកនេះវិញប្រកបដោយកាយសុចរិតប្រកបដោយវចីសុចរិតប្រកបដោយមនោសុចរិតជាអ្នកមិនតិះដៀលព្រះអរិយបុគ្គលមានសេចក្តីយល់ត្រូវប្រកាន់នូវអំពើតាមសេចក្តីយល់ត្រូវសត្វទាំងនោះលុះបែកធ្លាយរាងកាយបន្ទាប់អំពីសេចក្តីស្លាប់ក៍រមែងទៅកាន់សុគតិសួគ៌ទេវលោក។ ពួកសាវ័កមានចក្ខុទិព្វដ៍បរិសុទ្ធកន្លងហួសចក្ខុរបស់មនុស្សធម្មតាបានឃើញនូវពួកសត្វកំពុងច្យុតកំពុងកើតជាសត្វថោកទាបខ្លះខ្ពង់ខ្ពស់ខ្លះមានវណ្ណះល្អខ្លះមានវណ្ណះអាក្រក់ខ្លះមានគតិល្អខ្លះមានគតិអាក្រក់ខ្លះកំណត់ដឹងនូវពួកសត្វដែលប្រព្រឹត្តទៅតាមកម្មរបស់ខ្លួនដោយប្រការដូច្នេះ។ ម្នាលឧទាយិដូចជាផ្ទះពីរខ្នងមានទ្វារបុរសមានចក្ខុឈរនៅត្រង់កណ្តាលផ្ទះទាំងពីរខ្នងនោះក៍មើលឃើញពួកមនុស្សដែលកំពុងចូលមកក្តីចេញទៅក្តីដើរទៅក្តីដើរមកក្តីយ៉ាងណាម្នាលឧទាយិបដិបទាដែលតថាគតបានសំដែងហើយដល់សាវ័កទាំងឡាយដែលជាហេតុឲ្យពួកសាវ័ករបស់តថាគតបានប្រតិបត្តិហើយបាននូវចក្ខុទិព្វដ៍បរិសុទ្ធកន្លងហួសចក្ខុរបស់មនុស្សធម្មតាបានឃើញពួកសត្វដែលកំពុងច្យុតកំពុងកើតជាសត្វថោកទាបខ្លះខ្ពង់ខ្ពស់ខ្លះមានវណ្ណះល្អខ្លះមានវណ្ណះអាក្រក់ខ្លះមានគតិល្អះមានគតិអាក្រក់ខ្លះ។ បេ។ ដឹងច្បាស់នូវពួកសត្វដែលប្រព្រឹត្តទៅតាមកម្មរបស់ខ្លួនក៏យ៉ាងនោះដែរ។ ឯសាវ័កទាំងឡាយរបស់តថាគតជាច្រើនក៏បានដល់នូវបារមីញាណជាទីបំផុតនៃអភិញ្ញាក្នុងបដិបទានោះ។</p>
        <p><a class='ref km' id='km115' href='#km115'>១១៥</a>ម្នាលឧទាយិមួយទៀតតថាគតបានសំដែងបដិបទាដល់សាវ័កទាំងឡាយដែលជាហេតុឲ្យពួកសាវ័ករបស់តថាគតបានប្រតិបត្តិហើយធ្វើឲ្យជាក់ច្បាស់នូវចេតោវិមុត្តិនឹងបញ្ញាវិមុត្តិដែលមិនមានអាសវៈព្រោះអស់ទៅនៃអាសវៈទាំងឡាយក្នុងបច្ចុប្បន្ននេះដោយបញ្ញារបស់ខ្លួនហើយសម្រេចសម្រាន្តនៅ។ ម្នាលឧទាយិដូចជាអន្លង់ទឹកដែលថ្លាយង់យ៉ាងវិសេសមិនល្អក់នៅលើកំពូលភ្នំបុរសមានចក្ខុឈរក្បែរឆ្នេរអន្លង់ទឹកនោះមើលឃើញខ្ចៅខ្យងនឹងសម្រាមផងក្រួសនឹងអម្បែងផងហ្វូងត្រីផងកំពង់ហែលខ្លះកំពុងសំកាំងនៅខ្លះបុរសបានដឹងយ៉ាងនេះថាអន្លងទឹកនេះឯងថ្លាយង់យ៉ាងវិសេសមិនមានល្អក់នេះឯងជាខ្ចៅខ្យងនឹងសម្រាមក្រួសនឹងអម្បែងក្នុងអន្លង់នោះហ្វូងត្រីទាំងឡាយកំពុងហែលខ្លះកំពុងសំកាំងនៅខ្លះយ៉ាងណាមិញម្នាលទាយិបដិបទាដែលតថាគតបានសំដែងហើយដល់សាវ័កទាំងឡាយដែលជាហេតុឲ្យពួកសាវ័ករបស់តថាគតបានប្រតិបត្តិហើយធើ្វឲ្យជាក់ច្បាស់​នូវចេតោវិមុតិ្តនឹងបញ្ញាវិមុត្តិដែលមិនមានអាសវៈព្រោះអស់ទៅនៃអាសវៈទាំង​ឡាយក្នុងបច្ចុប្បន្ននេះដោយញ្ញារបស់ខ្លួនហើយសម្រេចសម្រាន្តនៅយ៉ាងនោះដែរ​ ។ ឯពួកសាវ័ករបស់តថាគតជាច្រើនក៏បានដល់នូវបារមីញាជាទីបំផុតនៃអភិញ្ញាក្នុង​បដិបទានោះ។</p>
        <p><a class='ref km' id='km116' href='#km116'>១១៦</a>ម្នាលឧទាយិ នេះឯងធម៌ទី៥ ដែលជាធម៌នាំឲ្យពួកសាវ័ករបស់តថាគត ធើ្វសក្ការៈ គោរព បូជា លុះធើ្វសក្ការៈគោរពហើយ អាស្រ័យនៅ ( នឹងតថាគត ) ។ ម្នាលឧទាយិ ធម៌ទាំង៤ នេះឯង ដែលជាធម៌នាំឲ្យពួកសាវ័ក របស់តថាគត ធើ្វសក្ការៈគោរព រាប់អាន បូជា លុះធើ្វសក្ការៈ គោរពហើយ អាស្រ័យនៅ ( នឹងតថាគត ) ។ លុះព្រះមានព្រះភាគ សំដែងភាសិតនេះចប់ហើយសកុលុទាយិ​បរិព្វានជក មានចិត្តត្រេកអរ រីករាយហើយចំរើនចំពោះភាសិតរបស់ព្រះមានព្រះភាគ ។</p>
        <p>ចប់ មហាសកុលុទាយិសូត្រ ទី ៧ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>