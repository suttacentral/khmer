<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn2.15' lang='km'>
        <header>
            <ul>
            </ul>
            <h1>ចន្ទនសូត្រ ទី ៥</h1>
        </header>
        <p><a class='ref km' id='km២៦២' href='#km២៦២'>២៦២</a>ចន្ទនទេវបុត្ត ឋិតនៅក្នុងទីសមគួរហើយ ក៏ក្រាបទូលសួរព្រះមានព្រះ​ភាគ ដោយគាថា ថា</p>
        <p>បុគ្គលដូចម្ដេចហ្ន៎ ដែលមិនខ្ជិលទាំងយប់ទាំងថ្ងៃ តែងឆ្លងនូវអន្លង់បាន បុគ្គលដូចម្ដេច មិនលិចចុះក្នុងអន្លង់ជ្រៅ ដែលមិនមានទីឋិតនៅខាងក្រោម មិនមានទីតោងក្នុងខាងលើ ។</p>
        <p><a class='ref km' id='km២៦៣' href='#km២៦៣'>២៦៣</a>ព្រះអង្គត្រាស់ថា បុគ្គលបរិបូណ៌ ដោយសីល មានបញ្ញា មាន ចិត្ត​តាំង​ខ្ជាប់ មានព្យាយាមប្រារព្ធហើយ មានចិត្តបញ្ជូនទៅ កាន់ព្រះនិព្វានសព្វ​កាល រមែងឆ្លងនូវ អន្លង់ដែលឆ្លងបានដោយកម្រ បុគ្គលណា ប្រាស​ចាក​​កាមសញ្ញា កន្លងនូវរូបសញ្ញោជនៈ មានភពជាទីត្រកអរ អស់ហើយ បុគ្គលនោះ រមែងមិនលិចចុះក្នុងអន្លង់ជ្រៅឡើយ ។ </p>
        <footer>
            <p>Copyright and other metadata goes here.</p>
        </footer>
    </article>
</body>
</html>