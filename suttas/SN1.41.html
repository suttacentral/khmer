<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn1.41' lang='km'>
        <header>
            <ul>
                <li>អាទិត្តវគ្គ ទី ៥</li>
            </ul>
            <h1>អាទិត្តសូត្រ ទី ១</h1>
        </header>
        <p><a class='ref km' id='km១៣៧' href='#km១៣៧'>១៣៧</a>ខ្ញុំបានស្ដាប់មក យ៉ាងនេះ ។ សម័យ​មួយ ព្រះមានព្រះភាគ ទ្រង់គង់នៅ​ក្នុង​វត្តជេតពន របស់អនាថបិណ្ឌិកសេដ្ឋី​ ជិតទៀបក្រុងសាវត្ថី ។ លំដាប់នោះឯង កាល​ដែល​វេលារាត្រីបឋមយាមកន្លងទៅហើយ​ ទេវតាមួយអង្គ មានរស្មីដ៏ល្អ ញ៉ាំងវត្ត​ជេតពន​​ទាំងមូលឲ្យភ្លឺ ចូលទៅគាល់ព្រះមានព្រះភាគ លុះចូលទៅដល់​ ក៏អភិវាទ​ព្រះមាន​ព្រះភាគ ហើយឋិតនៅក្នុងទីដ៏សមគួរ ។​</p>
        <p><a class='ref km' id='km១៣៨' href='#km១៣៨'>១៣៨</a>លុះទេវតានោះឋិតនៅក្នុងទីដ៏សមគួរហើយ បានពោលនូវគាថាទាំងនេះ ក្នុងសំណាក់នៃព្រះមានព្រះភាគថា</p>
        <p>បុគ្គល ជញ្ជូននូវភាជន៍ណា អំពីផ្ទះដែលភ្លើងកំពុងឆេះ ពុំនោះសោត ភ្លើងមិនទាន​ឆេះនូវវត្ថុណាក្នុងផ្ទះនោះ ភាជន៍និងវត្ថុនោះជាប្រយោជន៍នៃបុគ្គល​នោះឯង សត្វលោកដែលជរានិងមរណៈឆេះយ៉ាង ត្រូវតែនាំទ្រព្យចេញ​ ដោយទានកុំខាន ទានដែលបុគ្គលឲ្យហើយ ឈ្មោះថានាំចេញដោយល្អ វត្ថុដែលបុគ្គលឲ្យហើយ ជាវត្ថុមានសុខជាផល វត្ថុដែលបុគ្គល មិនឲ្យហើយ ជាវត្ថុមិនមានសុខជាផលទេ ពួកចោរតែងនាំទៅ ​ពួករាជការតែងរឹបយក ភ្លើងតែងឆេះវិនាសទៅ ពុំនោះសោត វេលាស្លាប់ទៅ ក៏រមែងលះបង់នូវ​សរីរៈនិងរបស់ដែលបុគ្គលធ្លាប់ហួងហែង អ្នកប្រាជ្ញដឹងនូវសេចក្ដី​នេះ​​​​ហើយ​​ គប្បីបរិភោគផង ឲ្យទានផង បុគ្គលឲ្យទានទាំងបរិភោគ ឲ្យសម​​​គួរ​តាម​ភាពហើយ គេមិនដែលនិន្ទាទេ តែងបានទៅកើតក្នុងឋានសួគ៌ ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>