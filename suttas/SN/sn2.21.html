<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn2.21' lang='km'>
        <header>
            <ul>
                <li>នានាតិត្ថិយវគ្គ ទី ៣</li>
            </ul>
            <h1>សិវសូត្រ ទី ១</h1>
        </header>
        <p><a class='ref km' id='km280' href='#km280'>២៨០</a>ខ្ញុំបានស្តាប់មកយ៉ាងនេះ ។ សម័យមួយព្រះមានព្រះភាគ ទ្រង់គង់ក្នុងវត្ត ជេតពន របស់អនាថបិណ្ឌិកសេដ្ឋី ជិតក្រុងសាវតី ។ គ្រាកាលដែលរាត្រីបឋមយាម កន្លងទៅហើយ ទេវបុត្តឈ្មោះសិវៈ មានរស្មីដ៏រុងរឿង ញ៉ាំងវត្តជេតពនជុំវិញទាំងអស់ឲ្យភ្លឺស្វាង ចូលទៅគាល់ព្រះមានព្រះភាគ លុះចូលទៅដល់ ក្រាបថ្វាយបង្គំព្រះមានព្រះភាគ ហើយឋិតនៅក្នុងទីសមគួរ ។ </p>
        <p><a class='ref km' id='km281' href='#km281'>២៨១</a>លុះសិវទេវបុត្ត ឋិតនៅក្នុងទីសមគួរហើយ ពោលគាទាំងនេះ ក្នុងសំណាក់ព្រះមានព្រះភាគថា</p>
        <p>បុគ្គលគួរទាក់ទង ជាមួយនិង​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​ពួកសប្បុរសប៉ុណ្ណោះ គួរធ្វើសេចក្តីស្និតស្នាល ដោយពួកសប្បុរស ព្រោះដឹងច្បាស់នូវព្រះសទ្ធម្ម​ របស់ពួកសប្បុរស រមែងបានសេចក្ដីល្អ មិនមានអាក្រក់ឡើយ បុគ្គលគួរទាក់ទងជាមួយនឹង ពួកសប្បុរសប៉ុណ្ណោះ គួរធ្វើសេចក្ដីស្និទ្ធស្នាលដោយពួកសប្បុរស បុគ្គលបានប្រាជ្ញា ព្រោះដឹងច្បាស់នូវព្រះសទ្ធម្ម របស់ពួកសប្បុរស មិនមែនបានអំពីទីដទៃឡើយ បុគ្គលគួរទាក់ទង ជាមួយនឹងពួកសប្បុរសប៉ុណ្ណោះ គួរធ្វើសេចក្ដីស្និទ្ធស្នាល ដោយពួកសប្បុរស បុគ្គលបានដឹងព្រះសទ្ធម្ម របស់ពួកសប្បុរសហើយ រមែងមិនសោកសៅ ក្នុងកណ្ដាលពួកជន អ្នកសោកសៅឡើយ បុគ្គលគួរទាក់ទងជាមួយនឹងពួកសប្បុរស​​​​​​ប៉ុណ្ណោះ គួរធ្វើសេចក្ដីស្និទ្ធស្នាល ដោយពួកសប្បុរស បុគ្គលបានដឹងព្រះសទ្ធម្ម​ របស់ពួកសប្បុរសហើយ រមែងរុងរឿងក្នុងកណ្ដាលពួកញាតិបុគ្គលគួរទាក់ទងជាមួយ​ នឹងពួក​សប្បុរស​​​​​​ប៉ុណ្ណោះ គួរធ្វើសេចក្ដីស្និទ្ធស្នាល ដោយពួកសប្បុរស សត្វទាំងឡាយបានដឹងព្រះសទ្ធម្ម​ របស់ពួកសប្បុរស ហើយ​រមែងទៅកាន់សុគតិបាន បគ្គលគួរទាក់ទងជាមួយនឹង ពួកសប្បុរស​​​​​​ប៉ុណ្ណោះ គួរធ្វើសេចក្ដីស្និទ្ធស្នាល ដោយពួកសប្បុរស សត្វទាំង​ឡាយ ដឹងព្រះសទ្ធម្ម​របស់ពួកសប្បុរស រមែងឋិតនៅ (ជាសុខ) អស់កាល​យូរ ។ </p>
        <p><a class='ref km' id='km282' href='#km282'>២៨២</a>លំដាប់នោះ ព្រះមានព្រះភាគ ទ្រង់មានព្រះពុទ្ធដីកាតបទៅនឹងសិវទេវបុត្តវិញ ដោយគាថា ថា</p>
        <p>បុគ្គល គួរទាក់ទងជាមួយនឹងពួកសប្បុរស​​​​​​ប៉ុណ្ណោះ គួរធ្វើសេចក្ដីស្និទ្ធស្នាល ដោយពួកសប្បុរស បុគ្គលដឹងព្រះសទ្ធម្ម​របស់ពួកសប្បុរសហើយ រមែងរួចចាកទុក្ខទាំងអស់បាន ។ </p>
        <footer>
            <p>Copyright and other metadata goes here.</p>
        </footer>
    </article>
</body>
</html>
