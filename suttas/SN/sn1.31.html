<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn1.31' lang='km'>
        <header>
            <ul>
                <li>សតុល្លប្បកាយិកវគ្គ​ ទី ៤​</li>
            </ul>
            <h1>សព្ភិសូត្រ ទី​ ១​</h1>
        </header>
        <p><a class='ref km' id='km79' href='#km79'>៧៩</a>ខ្ញុំបានស្ដាប់មក យ៉ាងនេះ ។​ ​សម័យ​មួយ ព្រះមានព្រះភាគ ទ្រង់គង់នៅក្នុង​វត្តជេតពន របស់អបនាថបិណ្ឌិកសេដ្ឋី​ ទៀបក្រុងសាវត្ថី ។ គ្រានោះឯង កាលរាត្រី​បឋមយាម កន្លងហើយ​ មានពួកសតុល្លប្បកាយិកា-ទេវតាជាច្រើន មានរស្មីដ៏រុងរឿង ​ញ៉ាំងវត្តជេតពនទាំមូលឲ្យភ្លឺរុងរឿង ចូលទៅគាល់ព្រះមានព្រះភាគ លុះចូលទៅដល់​ ក្រាបថ្វាយបង្គំព្រះមានព្រះភាគ ហើយឈរ ក្នុងទីដ៏សមគួរ ។​</p>
        <p><a class='ref km' id='km80' href='#km80'>៨០</a>លុះទវតាមួយអង្គ ឈរក្នុងទីដ៏សមគួរហើយ​ ទើបពោលគាថានោះ​ ក្នុង​​​​សំណាក់នៃព្រះមានព្រះភាគថា</p>
        <p>បុគ្គល គួរតែអង្គុយរួមជាមួយនឹងពួកសប្បុរសប៉ុណ្ណោះ គួរ​ធ្វើសេចក្ដីសិ្នទ្ធស្នាល ដោយពួកសប្បុរស ព្រោះដឹងច្បាស់នូវព្រះសទ្ធម្ម របស់ពួកសប្បុរស​ រមែងបានជាបុគ្គលប្រសើរ មិនអាក្រក់ឡើយ ។</p>
        <p><a class='ref km' id='km81' href='#km81'>៨១</a>លំដាប់នោះឯង ទេវតាមួយអង្គទៀត បានពោលគាថានេះ ក្នុងសំណាក់នៃ​ព្រះមានព្រះភាគថា</p>
        <p>បុគ្គល គួរតែអង្គុយរួមជាមួយនឹងពួកសប្បុរសប៉ុណ្ណោះ​ គួរធ្វើសេចក្ដីសិ្នទ្ធ​ស្នាល​​​​​នឹងពួកសប្បុរស បុគ្គលបានប្រាជ្ញា​ ព្រោះដឹងច្បាស់នូវព្រះសទ្ធម្មរបស់​ពួក​​សប្បុរស មិនមែនបានអំពីទី​ដទៃឡើយ ។</p>
        <p><a class='ref km' id='km82' href='#km82'>៨២</a>លំដាប់នោះឯង ទេវតាមួយអង្គទៀត បានពោលគាថានេះ ក្នុងសំណាក់ នៃព្រះមានព្រះភាគថា</p>
        <p>បុគ្គល គួរតែអង្គុយរួមជាមួយនឹងពួកសប្បុរសប៉ុណ្ណោះ​ គួរធ្វើសេចក្ដីសិ្នទ្ធ​ស្នាល​ដោយពួកសប្បុរស បុគ្គលបានដឹងនូវព្រះសទ្ធម្ម របស់ពួកសប្បុរសហើយ រមែងមិនសោកសៅ ក្នុងកណ្ដាលពួកជនអ្នកសោកសៅឡើយ ។​</p>
        <p><a class='ref km' id='km83' href='#km83'>៨៣</a>លំដាប់នោះ ទេវតាមួយអង្គទៀត ពោលគាថានេះ ក្នុងសំណាក់ នៃព្រះមានព្រះភាគថា</p>
        <p>បុគ្គល គួរតែអង្គុយរួមជាមួយនឹងពួកសប្បុរសប៉ុណ្ណោះ គួរធ្វើសេចក្ដីសិ្នទ្ធស្នាល​​ដោយ​​​​​​​​​​​​​​​​​​​​​​​​​​​​​​ពួកសប្បុរស បុគ្គលបានដឹងច្បាស់នូវព្រះសទ្ធម្ម របស់ពួកសប្បុរស រមែងរុងរឿងក្នុងកណ្ដាលនៃញាតិ ។​</p>
        <p><a class='ref km' id='km84' href='#km84'>៨៤</a>លំដាប់នោះឯង ទេវតាមួយអង្គទៀត បានពោលគាថានេះ ក្នុងសំណាក់​នៃព្រះមានព្រះភាគថា</p>
        <p>បុគ្គលគួរតែអង្គុយរួមជាមួយនឹងពួកសប្បុរសប៉ុណ្ណោះ​ គួរធ្វើ សេចក្ដីសិ្នទ្ធ​ស្នាល​​ដោយពួកសប្បុរស សត្វទាំងឡាយបានដឹងច្បាស់នូវ​ព្រះសទ្ធម្ម​ របស់ពួកសប្បុរសហើយ​ រមែងទៅកាន់សុគតិបាន ។</p>
        <p><a class='ref km' id='km85' href='#km85'>៨៥</a>លំដាប់នោះឯង ទេវតាមួយអង្គទៀត បានពោលគាថា នេះ ក្នុងសំណាក់​នៃព្រះមានព្រះភាគថា</p>
        <p>បុគ្គល គួរតែអង្គុយរួមជាមួយនឹងពួកសប្បុរសប៉ុណ្ណោះ​ គួរធ្វើសេចក្ដីសិ្នទ្ធ​ស្នាល ដោយពួកសប្បុរស សត្វទាំងឡាយដឹងច្បាស់នូវព្រះសទ្ធម្ម​ របស់​ពួកសប្បុរស រមែងឋិតនៅជាសុខ អស់កាលយូរ ។</p>
        <p>លំដាប់នោះឯង ទេវតាមួយអង្គទៀត បានក្រាបទូលព្រះមានព្រះភាគយ៉ាងនេះថា បពិត្រព្រះមានព្រះភាគ​ ភាសិតអ្នកណាហ៎្ន ជាសុភាសិត ។</p>
        <p><a class='ref km' id='km86' href='#km86'>៨៦</a>ព្រះមានព្រះភាគទ្រង់ត្រាស់ថា ភាសិតរបស់អ្នកទាំងអស់ ជាសុភាសិត ដោយបរិយាយដែរហើយ​ តែអ្នកទាំងឡាយ ចូរស្ដាប់ពាក្យរបស់តថាគតវិញថា</p>
        <p>បុគ្គល គួរតែអង្គុយរួមជាមួយនឹងពួកសប្បុរសប៉ុណ្ណោះ​ គួរធ្វើសេចក្ដីសិ្នទ្ធ​ស្នាល​​​ដោយពួកសប្បុរស បុគ្គលដឹងច្បាស់នូវព្រះសទ្ធម្មរបស់ពួកសប្បុរស រមែងរួចចាកទុក្ខទាំងអស់បាន ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>
