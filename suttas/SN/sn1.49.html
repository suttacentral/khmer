<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn1.49' lang='km'>
        <header>
            <ul>
            </ul>
            <h1>មច្ឆរិសូត្រ ទី ៩</h1>
        </header>
        <p><a class='ref km' id='km150' href='#km150'>១៥០</a>ទ. ក្នុងលោកនេះ ជនទាំងឡាយណា ជាអ្នកកំណាញ់ស្វិតស្វាញ ជាអ្នកពោលពាក្យទ្រគោះ ជាអ្នកធ្វើសេចក្ដីអន្តរាយ ដល់ជនដទៃ ដែល​កំពុង​ឲ្យទាន ផលវិបាករបស់ជនទាំងឡាយនោះដូចម្ដេច សម្បរាយភព ​របស់ជន​ទាំង ឡាយនោះដូចម្ដេច យើងខ្ញុំមក ដើម្បីក្រាបបង្គំទូលសួរ​ព្រះមានព្រះ​ភាគ ដូចម្ដេចហ្ន៎ នឹងដឹងនូវសេចក្ដីនោះបាន ។ </p>
        <p><a class='ref km' id='km151' href='#km151'>១៥១</a>ព. ក្នុងលោកនេះ ជនទាំងឡាយណា ជាអ្នកកំណាញ់ស្វិតស្វាញ ជាអ្នកពោលពាក្យទ្រគោះ ជាអ្នកធ្វើសេចក្ដីអន្តរាយ ដល់ជនដទៃដែល​កំពុង​ឲ្យ​ទាន ជនទាំងឡាយនោះ តែងទៅកើតក្នុងនរក ក្នុងកំណើតសត្វតិរច្ឆាន និងក្នុង​យមលោក ប្រសិនបើដល់នូវភាពជាមនុស្ស រមែងកើតក្នុងត្រកូលកម្សត់ ស្វែងរកតែសំពត់ និងអាហារ និងសេចក្ដីត្រេកអរក្នុងបញ្ចកាមគុណ និងល្បែង​ ក៏បានដោយកម្រ ពួកពាលតែងនឹង ប៉ងនូវទ្រព្យណាអំពីទីដទៃ ទ្រព្យនោះ មិនដែលបានដល់ពួកពាលនោះឡើយ នេះជាផលវិបាក ក្នុងទិដ្ធ​ធម៌គឺក្នុងទីដែលកើត ចំណែកសម្បរាយភព រមែងមានទុគ្គតិជាផល ។ </p>
        <p><a class='ref km' id='km152' href='#km152'>១៥២</a>ទ. យើងខ្ញុំ ដឹងសេចក្ដីនេះជាក់ច្បាស់ដូច្នេះហើយ យើងខ្ញុំ សូមក្រាបបង្គំ ទូលសួរនូវសេចក្ដីដទៃនឹងព្រះគោតមជាម្ចាស់ (តទៅទៀត) ក្នុងលោកនេះ ជនទាំងឡាយណា បាននូវអត្តភាពជាមនុស្សហើយ ជាអ្នកដឹងនូវ​ពាក្យ​ពោ​ល ជាអ្នកប្រាស់ចាកសេចក្ដីគោរពយ៉ាងខ្លាំង ក្នុងព្រះពុទ្ធ ព្រះធម៌​ ព្រះសង្ឃ​ ផលវិបាករបស់ជនទាំងឡាយ នោះដូចម្ដេច សម្បរាយ-ភពរបស់ជន​ទាំង​ឡាយនោះដូចម្ដេច យើងខ្ញុំមកដើម្បីក្រាបបង្គំទូលសួរព្រះមានព្រះភាគ ដូច​ម្ដេចហ្ន៎ នឹងដឹងនូវសេចក្ដីនោះបាន​ ។ </p>
        <p><a class='ref km' id='km153' href='#km153'>១៥៣</a>ព. ក្នុងលោកនេះ ជនទាំងឡាយណា បានអត្តភាពជាមនុស្សហើយ ជាអ្នកដឹងនូវពាក្យពោល​ ជាអ្នកប្រាសចាកសេចក្ដីកំណាញ់ ជាអ្នកជ្រះថ្លា ទាំង​មានសេចក្ដី​គោរពយ៉ាងខ្លាំង​ ក្នុងព្រះពុទ្ធ​ ព្រះធម៌​ ​ព្រះសង្ឃ ជនទាំងឡាយ​នោះ​​​ រមែងរុងរឿងក្នុងឋាន សួគ៌ ជនទាំងឡាយនោះ​ ទោះទៅកើតក្នុងទីណា បើដល់នូវអត្តភាពជាមនុស្ស រមែងកើត ក្នុងត្រកូលដ៏ស្ដុកស្ដម្ភ ស្វែងរក​សំពត់ និងអាហារ និងសេចក្ដីត្រេកអរក្នុងបញ្ចកាមគុណ​ និងល្បែងបានដោយ​ងាយ​ ទាំងមានអំណាច ផ្សាយទៅក្នុងភោគៈទាំងឡាយ ដែលអ្នកដទៃសន្សំ​​បាន​​មក សប្បាយរីករាយក្នុងចិត្ត នេះជាផលវិបាក ក្នុងទិដ្ឋធម៌ គឺក្នុងទីដែលកើតចំណែកសប្បរាយភព រមែងមានសុគតិជាផល ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>
