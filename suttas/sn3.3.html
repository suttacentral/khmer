<!DOCTYPE html>
<html>
<head>
<meta charset='UTF-8'>
<meta name='author' content='???'>
<title></title>
</head>
<body>
    <article id='sn3.3' lang='km'>
        <header>
            <ul>
            </ul>
            <h1>រាជសូត្រ ទី ៣</h1>
        </header>
        <p><a class='ref km' id='km៣៣៥' href='#km៣៣៥'>៣៣៥</a>ជិតក្រុងសាវត្ថី . . . លុះព្រះបាទបសេនទិកោសល គង់ក្នុងទីសមគួរហើយ ក៏ក្រាបបង្គំទូលសួរព្រះមានព្រះភាគ ដូច្នេះថា បពិត្រព្រះអង្គដ៏ចម្រើន សត្វដែលកើតហើយ វៀរចាកជរានិងមរណៈបាន មានដែរឬ ។</p>
        <p><a class='ref km' id='km៣៣៦' href='#km៣៣៦'>៣៣៦</a>ព្រះអង្គត្រាស់ថា បពិត្រមហារាជ សត្វដែល​កើតហើយ វៀរចាកជរា និងមរណៈបាន មិនមានទេ បពិត្រមហារាជ ពួកខត្តិយមហា-សាលណា ដែលស្ដុកស្ដម្ភ មានទ្រព្យច្រើន មានភោគៈច្រើន មានមាសនិងប្រាក់ច្រើន មានគ្រឿងឧបករណ៍ជាទីត្រេកអរច្រើន មានទ្រព្យនិងស្រូវ ច្រើន សូម្បីពួកខត្តិយមហាសាលទាំងនោះ ​​​​​​ដែល​កើតហើយ វៀរចាកជរានិងមរណៈ មិនមានទេ បពិត្រមហារាជ ពួកព្រាហ្មណមហាសាលណា ។ បេ ។ ពួកគហបតិមហាសាល អ្នកស្ដុកស្ដម្ភ មានទ្រព្យច្រើន មានភោគៈច្រើន មានមាសនិងប្រាក់ច្រើន មានគ្រឿងឧបករណ៍ជាទីត្រេកអរច្រើន មានទ្រព្យនិងស្រូវច្រើន សូម្បីពួកគហបតិមហាសាលទាំងនោះ ដែល​កើតហើយ វៀរចាកជរានិងមរណៈ ក៏មិនមានដែរ បពិត្រមហារាជ ទុកជាពួកភិក្ខុណាជាព្រះអរហន្ត មានអាសវៈអស់ហើយ មានព្រហ្មចរិយធម៌បានប្រព្រឹត្តហើយ មានសោឡសកិច្ចធ្វើស្រេចហើយ មានភារៈដាក់ ចុះហើយ មានអរហន្តផល ជាប្រយោជន៍របស់ខ្លួនបានសម្រេចហើយ មានភវសញ្ញោជនៈ អស់រលីងហើយ មានចិត្តរួចស្រឡះហើយ ព្រោះដឹងច្បាស់ដោយប្រពៃ សូម្បីកាយនេះ របស់ព្រះអរហន្តនោះ ក៏គង់មានកិរិយាបែកធ្លាយទៅធម្មតា ​មានកិរិយាដាក់ចុះជា ធម្មតា ។</p>
        <p><a class='ref km' id='km៣៣៧' href='#km៣៣៧'>៣៣៧</a>ព្រះមានព្រះភាគ ទ្រង់បានត្រាស់ពាក្យនេះហើយ ។ បេ ។</p>
        <p>រាជរថ​ទាំង​​​​​ឡាយ ដែលជាងវិចិត្រហើយដោយប្រពៃ រមែងគ្រាំគ្រាទៅ សូម្បីសរីរៈ ក៏រ​មែង​​ដល់នូវសេចក្ដីគ្រាំគ្រា មានតែធម៌របស់ពួកសប្បុរស ទើបមិនដល់នូវ​សេចក្ដី​​គ្រាំគ្រា ពួកសប្បុរស រមែងពោលជាមួយនឹងពួកសប្បុរស ។</p>
        <footer>
            <p>Copyright and other metadata goes here.</p>
        </footer>
    </article>
</body>
</html>